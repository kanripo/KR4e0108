# -*- mode: mandoku-view; -*-
#+TITLE: 白沙子
#+DATE: 2015-09-12 01:29:34.921253
#+PROPERTY: ID KR4e0108
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB12n0765-001白沙子-卷之一.
<pb:KR4e0108_SBCK_001-1a>¶
白沙子卷之一¶
　奏䟽¶
　　乞終養䟽¶
(臣)原籍廣東廣州府新㑹縣人由本縣儒學生¶
員應正統十二年郷試中式正統十三年㑹試¶
禮部中副榜告入&KR0038;子&KR0101;讀書景㤗二年㑹試¶
下第成化二年本&KR0101;撥送吏部文選清吏司歷¶
事成化五年復㑹試下第告囬原籍累染虚弱¶
自汗等疾又有老母朝夕侍養不&KR0014;赴部聴選¶
<pb:KR4e0108_SBCK_001-1b>¶
成化十五年以來廣東左布政使彭韶¶
欽差總督兩廣軍務兼理廵撫右都御史朱英¶
前後具本薦(臣)堪充任使吏部移文廣東布政¶
司等衙門趣令起程(臣)以舊疾未平毋年加老¶
未䏻輙行府縣官吏承行文書日夕催逼不免¶
強起&KR0556;道而沿途病發随地問醫扶衷&KR0024;羸僅¶
不大憊扵成化十九年三月三十日到亰¶
朝見赴部乃以乆勞道路舊疾復作延至月餘¶
扵五月二十五日&KR0170;吏部題奉¶
<pb:KR4e0108_SBCK_001-2a>¶
聖㫖恁部裏還考試了量擬軄事來&KR0003;欽此欽¶
遵(臣)時方在床褥聞　命媿悚未&KR0014;&KR0556;試郎令¶
姪男陳景星赴通政使司告轉行本部暫令調¶
治再歷晦朔心不自安七月十六日扶病赴部¶
聴試而筋力杇弱立歩艱難自揣虚薄未堪筆¶
硯因續具状再延(旬/日)日復一日病势轉増耳鳴¶
痰壅面黄頭暈視昔所染無慮數倍衆目所覩¶
不敢自誣又扵八月二十二日得男陳景易書¶
報(臣)母别(臣)以來憂念成疾寒熱迭作痰氣交¶
<pb:KR4e0108_SBCK_001-2b>¶
攻待(臣)南歸以日爲&KR0010;(臣)病中得此魂神飛䘮¶
仰思¶
君命俯念親情展轉欝結終夜不𥧌(臣)之愚迷¶
實不知所以自䖏也(臣)自㓜讀書雖不甚觧然¶
扵君臣之義知之乆矣伏惟我　&KR0038;家敎育生¶
成之㤙　陛下甄録收采不遺卑賤之徳至深¶
至厚扵此而不速&KR0556;以圖報稱扵萬一非其情¶
有甚不得巳者孰敢騖虚名餙虚譲趑趄進&KR0077;¶
扵　日月之下以冐雷霆之威㢤(臣)所以一領¶
<pb:KR4e0108_SBCK_001-3a>¶
郷書三試禮部承部檄而&KR0556;道聞　君命而驚¶
心者正以此也縁(臣)父陳琮年二十七而棄養¶
(臣)毋二十四而寡居(臣)遺腹之子也方(臣)㓜時¶
無&KR0010;不病至扵九齡以乳代哺非毋之仁(臣)委¶
扵溝壑乆矣(臣)生五十六年(臣)毋七十有九視¶
(臣)之衷如在襁褓天下毋子之愛雖一冝未有¶
如(臣)毋憂(臣)之至念(臣)之深者也(臣)扵毋㤙無¶
以爲報而(臣)毋以守節應例爲有司所白已&KR0170;¶
聖㤙表厥宅里是(臣)以毋氏之故荷　陛下之¶
<pb:KR4e0108_SBCK_001-3b>¶
深㤙厚徳又出扵尋常萬萬也顧臣毋以貧賤¶
早寡俯仰無&KR0147;殷憂成疾老而彌劇使(臣)逺客¶
異郷(臣)毋之憂(臣)曰甚愈憂愈病愈病愈憂憂¶
病相仍理難長乆(臣)又以病軀憂老毋年未暮¶
而氣則衷心有爲而力不逮雖欲効分寸扵旦¶
夕豈復有所惜㢤(臣)所以日夜憂憊欲䖏而未¶
䏻者又以此也夫内無攻心之疾則外不見從¶
事之難　上有至仁之君則下必多曲成之士¶
惟　陛下以大孝化天下以至誠體萬物海宇¶
<pb:KR4e0108_SBCK_001-4a>¶
之内無匹夫匹婦不𫉬其所者則(臣)之㣲亦豈¶
敢終有所避而不自盡㢤伏望　聖明察(臣)&KR0004;¶
年願仕之心憫(臣)乆病思親不䏻自已之念乞¶
勅吏部放(臣)暫歸田里日&KR0556;醫藥奉侍老毋以¶
竆餘年俟毋養𫉬終(臣)病全愈仍前赴部以聴¶
侍用則(臣)毋子未死之年皆　陛下所賜(臣)感¶
恩益深圖報益切雖死扵道路無所復辭矣(臣)¶
干冐　天威無任皇恐戰栗之至¶
　　謝㤙䟽¶
<pb:KR4e0108_SBCK_001-4b>¶
(臣)扵成化十九年八月二十八日具本陳情乞¶
還養毋兼理舊疾九月&KR0004;一日欽奉　聖㫖陳¶
獻章旣該廵撫等官薦他學行老成可用今懇¶
切求囬養毋吏部還查聴選&KR0101;生&KR0133;告囬家的¶
例來&KR0003;欽此及吏部查例覆奏扵本月&KR0004;四日¶
欽奉　聖㫖陳獻章旣係巡撫等官薦他今自¶
陳有疾乞囬終養與做翰林院檢討去親終疾¶
愈仍來供軄欽此伏念臣本　菲才誤&KR0170;薦舉¶
又以老毋在念沉疴在躬未得以仰承試用¶
<pb:KR4e0108_SBCK_001-5a>¶
陛下憫其愚誠不加誅責使少寛旦夕之假巳¶
云𦍒矣而又　慰之以温言　寵之以清秩使¶
遂其欲去而勉其復來此誠　天地之量　日¶
月之明　雨露之澤出扵㝷常條格之外者(臣)¶
雖至愚亦知&KR0742;&KR0018;　㤙徳圖報稱扵親終疾愈¶
之日不敢&KR0018;　朝廷待士之盛意不敢違臣子¶
効用之&KR0004;心也但身在床褥實難動&KR0130;輒欲具¶
本稱　謝以不親拜舞益不自安即令姪男陳¶
景星具状鴻臚寺告欲俟筋力稍紓尚當強勉¶
<pb:KR4e0108_SBCK_001-5b>¶
赴　闕庶㡬少伸報謝之萬一而又爲風寒所¶
中肢節沉痛卧不䏻與(臣)竊復自念舊疾方殷¶
新病復&KR0071;恐非旬月可愈不惟有稽入　謝之¶
期抑且不䏻亟副歸養之　詔心未酬而罪愈¶
甚矣(臣)瞻望　朝廷離違在邇雖圖報有日而¶
遲(速/未)占俯仰愧怍無任感激戀慕之至¶
序¶
　　認真子詩集序¶
詩之工詩之衰也言心之聲也形交乎物動乎¶
<pb:KR4e0108_SBCK_001-6a>¶
中喜怒生焉扵是乎形之聲或疾或徐或洪或¶
微或爲雲飛或爲川馳聲之不一情之變也率¶
吾情盎然出之無&KR0244;不可有意乎人之賛毀則¶
子虚長楊飾巧夸冨媚人耳目&KR0002;俳優然非詩¶
之敎也甚矣詩之難言也李伯藥見王通而論¶
詩上陳應劉下述沈謝四聲八病剛柔清濁靡¶
不畢究而王通不荅薛收曰吾嘗聞夫子之論¶
詩矣上明三綱下逹五常扵是徴存亡辨得失¶
小人歌之以貢其俗君子賦之以見其志聖人¶
<pb:KR4e0108_SBCK_001-6b>¶
采之以&KR0026;其變今子之言詩是夫子之所痛也¶
南朝姑置勿論白唐以下㡬千年于兹唐莫&KR0002;¶
李杜宋莫&KR0002;黄陳其餘作者固多率不是過烏¶
虖工則工矣其皆三百篇之遺意歟率吾情盎¶
然出之不以賛毀歟發乎天和不求合扵世歟¶
明三綱逹五常徴存亡辨得失不爲河汾子所¶
痛者殆希矣故曰詩之工詩之衰夫道以天爲¶
至言詣乎天曰至言人詣乎天曰至人必有至¶
人&KR0014;立至言堯舜周孔至矣下此其顔孟大儒¶
<pb:KR4e0108_SBCK_001-7a>¶
歟宋儒之大者曰周曰程曰張曰朱其言具存¶
其發之而爲詩亦多矣世之&KR0014;詩者近則黄陳¶
逺則李杜未聞舎彼而取此也學者非歟將其¶
所謂大儒者工扵道不工扵詩欤將未至扵詣¶
乎天其言固有不至欤將其所謂聲口弗𩔗欤¶
言而至者固不必其𩔗扵世或者又謂詩有别¶
材非𨵿書也詩有别&KR0208;非𨵿理也則古之可與¶
言詩者果誰歟夫詩小用之則小大用之則大¶
可以動天地可以感&KR0017;神可以和上下可以格¶
<pb:KR4e0108_SBCK_001-7b>¶
鳥獸四時行焉百物生焉皇王帝覇之褒貶雪¶
月風花之品題一而已矣小技云乎㢤都憲朱¶
公以其所爲詩編次成帙題曰認真子集授簡¶
扵白沙陳獻章曰爲我序之公昔語我扵蒼梧¶
曰詩非吾所長公豪扵辭矣而未始以爲足認¶
真子名集公意有所属顧覧者未必知而吾以¶
是覘公之晩節也詩雖工不足以盡詩而况扵¶
盡人乎謂吾不䏻扵詩而好爲大言不知言者¶
也公名英字時傑郴陽人由進士歴官中外節¶
<pb:KR4e0108_SBCK_001-8a>¶
用而愛人¶
　　奉餞方伯張公詩序¶
昔魏野送㓂忠愍之詩云好去上天辭冨貴歸¶
來平地作神仙當是時㓂公自永興召入其志¶
方銳扵事爲野&KR0205;止之故㓂公不恱後來通州¶
始書此詩扵壁間朝夕諷詠之論者以是善野¶
之言而以㓂公之始終爲可議夫君子出處去¶
&KR0556;之義固未可盡責之㓂公軰而山人䖏士例¶
以不出爲髙故其所責望扵人亦止以輕冨貴¶
<pb:KR4e0108_SBCK_001-8b>¶
爲第一等事則野之扵㓂公其相與之言如此¶
亦冝方伯張公不以㒒愚徃徃欲置之門下近¶
者疊(&KR1114;責/以贈)言㒒何敢爲倿誠慕古人出處之大¶
不敢狥一已之&KR0059;主一偏之見以必人之從我¶
而忘天下故區區之辭惟以已與公進退竝言¶
之而不敢效&KR0057;扵野之必其義可否公請自擇¶
胡文定公平生出處未嘗謀扵朋友如人飲水¶
冷暖自知惟公裁焉其辭曰去夢勞精爽投書¶
阻&KR0010;年壮逰𦕈車盖虚卧老江烟公徳清南服¶
<pb:KR4e0108_SBCK_001-9a>¶
帝心簡時賢神仙休嘱付卿相待囬旋¶
　　東暁序(成化庚寅/十二月作)¶
居之有名惡乎始君子之居也興扵斯息扵斯¶
目之所視心之所随苟無所事乎畏則怠而入¶
扵忘其主扵畏乎何氏子隠南海之濵更名潜¶
榜其居曰東曉盖亦以其識見之超卓䏻及於¶
㣲逺如陽氣始舒昭晣無間故以其𧰼諭之云¶
耳時乎見則見矣冝潜而見過也則有畏潜惡¶
乎畏而取扵是故直以爲喻已然予謂潜之畏¶
<pb:KR4e0108_SBCK_001-9b>¶
不終無也晹谷始旦萬物畢見而居扵蔀屋之¶
下亭午不知也忽然夜半起振衣於四千丈羅¶
浮之岡引盻於扶木之區赤光在海底皎如晝¶
日仰見群星不知其爲夜半此無他有蔽則闇¶
無蔽則明所處之地不同所遇随以變况人易¶
於蔽者乎耳之蔽聲目之蔽色蔽口鼻以臭味¶
蔽四肢以安佚一掬之力不勝群蔽則其去禽¶
獸不逺矣於此得不甚恐而畏乎知其蔽而去¶
之人欲日消天理日明羅浮之扵扶木也溺扵¶
<pb:KR4e0108_SBCK_001-10a>¶
蔽而不勝人欲日熾天理日晦蔀屋之於亭午¶
也二者之機間不容髮在乎思不思畏不畏之¶
間耳潜隠者也理亂黜陟刀鋸非所畏尚亦有¶
畏扵斯乎因其乞言序以朂之¶
　　李文溪文集序(成化庚寅/九月作)¶
予嘗語李徳孚曰士從事扵學㓛深力到華落¶
實存乃浩然自得則不知天地之爲大死生之¶
爲變而况扵冨貴貧賤㓛利得䘮詘信予奪之¶
間㢤今觀其先世文溪先生遺藁&KR0004;渉其流𣺌¶
<pb:KR4e0108_SBCK_001-10b>¶
茫汪洋&KR0002;江河之奔駛而又好爲生語險恠百¶
出讀者徃徃驚&KR0376;至或不䏻以句以謂文溪直¶
文耳徐考其實則見其重内輕外難進而易退¶
蹈義如弗及畏利&KR0002;懦夫卓乎有以自立不以¶
物喜不以已悲盖亦庶㡬乎吾所謂浩然而自¶
得者矣然後置書以嘆曰嗟乎此文溪所以爲¶
文也亟讀而亟思之執卷務盡乃至目倦神疲¶
欠伸欲起輙囬顧屑屑焉不忍舎也夫因言以¶
求其心攷跡以觀其用故人之深淺畢見愚不¶
<pb:KR4e0108_SBCK_001-11a>¶
敢自謂有得扵文溪之藴顧平昔所以告徳孚¶
者乃區區願學而未䏻忽焉親諸簡冊之中&KR0004;¶
&KR0002;𡨕㑹雖不盡觧其&KR0003;要其歸與此異者盖寡¶
矣則以之而嗟嘆慕恱尚奚疑㢤傳曰生乎百¶
世之上百世之下聞者莫不興起此之謂也徳¶
孚念先緒之落落遺稿僅存復多訛闕乃深自¶
愳恧悉訪諸族之人得舊所刋本與所謄本叅¶
校闕其所疑刻之家塾命胤子昭董其事而俾¶
予爲序之扵乎自予爲兒時而獨恨未識其心¶
<pb:KR4e0108_SBCK_001-11b>¶
胸氣𧰼爲何如比&KR0010;亰師𫉬交徳孚亦嘗一閱¶
其世譜今幸寘目扵先生之文而知冨貴果不¶
足慕貧賤果不足羞㓛利得䘮屈信予奪一切¶
果不足爲累天地之爲大死生之爲變自得者¶
果不可得知而奮乎百世之上興起百世之下¶
孟軻氏果不予誣其所恃者盖有在也故士必¶
志道然後足以語此徳孚好學老當益壮昭也¶
尚亦有激於予之斯言也乎¶
　　澹齋先生挽詩序¶
<pb:KR4e0108_SBCK_001-12a>¶
昔人求哀辭扵林&KR1789;&KR1789;謝之書有曰君子無苟¶
扵人患其非情也夫感而哀之所謂情也情之¶
發而爲辭辭之所不&KR0014;已者凡以哀爲之也苟¶
無其哀矣則又惡以辭爲㢤此之謂不苟扵人¶
也余頃居京師二年間從貴公卿㳺入其室見¶
新故卷冊滿案其端皆書謁者之辭&KR0556;而閱之¶
凢以其親故求挽詩者十恒八九而莫不與也¶
一或拒之則艴然矣懼其艴然而且爲怨也而¶
強與之豈情也㢤噫習俗之移人一至扵此亦¶
<pb:KR4e0108_SBCK_001-12b>¶
可嘆也天下之僞其自兹可憂矣澹齋先生姓¶
某氏名某秫坡&KR0058;先生門人也吾郷稱先逹以¶
文行敎後進百餘年間&KR0058;秫坡一人而已秫坡¶
與余連里第余之生也後不及侍其門弱冠與¶
澹齋之子益㳺始拜澹齋誨余以秫坡事縷縷¶
此豈一日忘其師者耶當是時秫坡之門存者¶
不少獨澹齋以其學敎授扵羅山之下子弟有¶
所矜式焉夫不背其師於旣死而傳其學扵來¶
世信也愛其子以及其友仁也益之子執饋扵¶
<pb:KR4e0108_SBCK_001-13a>¶
我雲也今爲梁氏甥戚也藉是三者死也䏻無¶
哀乎哀而後爲之詩詩之發率情爲之是亦不¶
可苟也已不可僞也已¶
　　緑圍伍氏族譜序¶
伍氏系出汴梁先世有仕宋爲嶺南第十二將¶
卒于官遺其二子新㑹遂有緑圍之伍曰朝佐¶
曰朝愷今爲緑圍始遷之祖而氓又始遷之祖¶
所自出所謂第十三將者是也氓以上世次莫¶
詳今㫁自可知以氓爲第一世自氓而下或隠¶
<pb:KR4e0108_SBCK_001-13b>¶
或仕垂三四百年邑之稱望族曰衣冠之羙無¶
替厥先術業之𨺚有光厥後者得伍氏焉吾友¶
光宇自其先大父某始徙居外海之南山山之¶
坡陀有石延袤丈餘下可容一榻光宇築爲室¶
石旁𣗳松竹徃徃造其間危坐收歛爲持敬之¶
學又扵白沙築小室三間命曰㝷樂以爲問業¶
之所至則啇論彌月而後返用心良苦時人無¶
有䏻窺其際者惟寳安林光與余知之余交最¶
乆光&KR0379;一再見退謂其弟琰曰伍光宇君子人¶
<pb:KR4e0108_SBCK_001-14a>¶
也素有肺疾然喜聞議論之益當其呻吟疾苦¶
之時遇有得輙&KR0002;亡去辛卯首夏疾大作中益¶
以他恙遂不可支是秋九月余徃視之坐甫定¶
便語云還我族譜序吾無憾焉耳退見其季父¶
絢洎伯兄&KR0073;咸申之曰絢等殆未有請也惟先¶
生之於雲也實望之寧獨愛一言且使聞之病¶
亦㝷起嗚呼&KR0002;光宇者困而益堅老而愈壮危¶
至而知惕樂矣而不&KR0075;可謂篤信有守者矣其¶
扵伍氏所謂無替而有光者其在斯人歟其在¶
<pb:KR4e0108_SBCK_001-14b>¶
斯人歟¶
　　夕惕齋詩集後序¶
受朴扵天弗鑿以人禀和扵生弗&KR0075;以習故七¶
情之發發而爲詩雖匹夫匹婦胸中自有全經¶
此風雅之淵源也而詩家者流矜竒眩䏻迷¶
失本真乃至旬鍜月煉以求知扵世尚可謂之¶
詩乎𣈆魏以降古詩變爲近體作者莫盛扵唐¶
然已限其拘聲律工對偶竆年卒&KR0010;爲江山草¶
木雲煙魚鳥粉餙文貌盖亦無&KR0024;扵世焉若李¶
<pb:KR4e0108_SBCK_001-15a>¶
杜者雄峙其間&KR0197;稱大家然語其至則未也儒¶
先君子𩔗以小技目之然非詩之病也彼用之¶
而小此用之而大存乎人天道不言四時行百¶
物生焉徃而非詩之妙用㑹而通之一真自如¶
故䏻樞機造化開闔萬𧰼不離乎人倫曰用而¶
見鳶飛魚躍之機&KR0002;是者可以輔相皇極可以¶
左右六經而敎無竆小技云乎㢤今之名䏻詩¶
者如吹竹彈&KR0093;&KR0251;金撃石調其宫啇髙者爲霓¶
裳羽衣白雪陽春稱寡和雖非韶頀之正亦足¶
<pb:KR4e0108_SBCK_001-15b>¶
動人之聴聞是亦詩也吾敢置不足扵人㢤少¶
叅任君蒞吾省間過白沙携其先公詩集求一¶
言扵卷末予故以詩道畧陳之若夫先公吟詠¶
之情具在集中覧者當自得云¶
　　送張進士廷實還亰序¶
郷後進吾與之㳺者五羊張詡廷實始舉進士¶
觀政吏部稽勲㝷以疾請歸五羊五羊大省地¶
廷實所居戸外如市漠然莫知也自始歸至今¶
六年間&KR0010;一至白沙吾與之語終日而忘疲城¶
<pb:KR4e0108_SBCK_001-16a>¶
中人非造廷實家不得見廷實而疑其簡實不¶
然也盖廷實之學以自然爲宗以忘已爲大以¶
無欲爲至即心觀妙以揆聖人之用其觀扵天¶
地日月晦明山川流峙四時所以運行萬物所¶
以化生無非在我之極而思握其樞機端其衘¶
綏行乎日用事物之中以與之無竆然則廷實¶
固有甚異扵人也非簡扵人以爲異也&KR0002;廷實¶
清虚髙邁不苟同扵世也又何憂其不䏻審扵¶
仕止進退語黙之槩乎道也兹當　聖天子登¶
<pb:KR4e0108_SBCK_001-16b>¶
寳位之眀年思得天下之賢而用之而廷實之¶
病適愈太守公命之仕廷實不得以未信辭扵¶
家庭扵是卜日告行扵白沙留二十餘日去&KR0010;¶
之冬李世卿別予還嘉魚贈以古詩十三首其¶
卒章云上上崑崙峯諸山髙㡬重望望滄&KR0538;波¶
百川大㡬何卑髙入揣料小大窮多少不如兩¶
置之直扵了處了世卿豪扵文者也予猶望其¶
深扵道以爲之本廷實至亰師見世卿重爲我¶
告之廷實所以自期廷實其自信自養以逹諸¶
<pb:KR4e0108_SBCK_001-17a>¶
用他人莫&KR0014;與也¶
　　送李世卿還嘉魚序¶
弘治元年戊申夏四月湖廣嘉魚李承箕世卿¶
自其卿褁粮南望大&KR0067;嶺沿途歌吟入南海訪¶
予白沙一見語合意先是五六年予㑹都憲公¶
之子承㤙于北亰承㤙世卿從弟也示予以世¶
卿之文岀入經史跌宕縦横筆端衮衮不竭來¶
數千言沛然岀之若不爲𫝑利所拘者予時未¶
識世卿而知世卿抱&KR0018;有大扵人旣不忘于心¶
<pb:KR4e0108_SBCK_001-17b>¶
亦時扵詩焉發之或聞論當世士有文章必問¶
曰如李世卿否然又意世卿少年凌邁髙逺則¶
有之優㳺自足無外慕嗒乎&KR0002;忘在身忘身在¶
事忘事在家忘家在天下忘天下世卿未必䏻¶
與我合孰知世卿有意扵來耶自首夏至白沙¶
至今凡七越月中間受長官聘修邑志于大雲¶
山五十餘日餘皆在白沙朝夕與論名理凡天¶
地耳目所聞見古今上下載籍所存無所不語¶
所未語者此心通塞徃來之機生生化化之妙¶
<pb:KR4e0108_SBCK_001-18a>¶
非見聞所及將以待世卿深思而自得之非敢¶
有愛扵言也時時呼酒與世卿投壺共飲必期¶
扵醉醉則賦詩或世卿唱予和之或予唱而世¶
卿和之積凢百餘篇其言皆本於性情之真非¶
有意扵世俗之賛毀至是世卿以太夫人在堂¶
辭去欲留不可爲古詩十三首別之諸友相&KR0071;¶
有言世卿歸以所聞扵予者質諸伯氏茂卿登¶
大崖山吟弄赤壁之風月予所未言者世卿終¶
當自得之世卿之或岀或處顯晦用舎則繫扵¶
<pb:KR4e0108_SBCK_001-18b>¶
所遇非予所䏻知也予老且病行將采藥扵羅¶
浮四百三十二峯以畢吾&KR0133;世卿䏻復索我扵¶
飛雲之上否耶序以送之¶
　　望雲圖詩序(弘治辛亥/十二月作)¶
意所嚮徃處非乗雲御風身不可得而至竆之¶
乎山川委之乎官守曠之乎&KR0010;月當食食忘當¶
&KR0397;&KR0397;廢一有感乎外而動乎中終日視而目不¶
瞬以言乎化外不化而内化以言乎情則哀而¶
不傷至矣乎非子之於親則臣之於君過而不¶
<pb:KR4e0108_SBCK_001-19a>¶
過其狄梁公歟梁公仕唐在武后朝以一身繋¶
唐宗社之重扶陽抑隂光復唐祚事載簡冊昭¶
&KR0002;日星夫梁公可謂有大㓛扵唐矣賢者識其¶
心自望雲一念中來故曰求忠臣必扵孝子之¶
門今王公少孤事毋夫人以孝聞稱扵藩臬諸¶
公者無異辭公山西人也奉　命來南海㡬年¶
念太夫人春秋髙不得左右朝夕侍以爲憂與¶
人言輙流涕鳴咽而不自勝先公之逝公方委¶
齒已䏻慟&KR0376;復蘇盖公之孝自天性非由勉慕¶
<pb:KR4e0108_SBCK_001-19b>¶
乎外扵是諸公命工繪望雲思親圖以表之復¶
相與賦詩道其事扵古岡病夫陳某俾序之頃¶
者公乗廣海之舟道經新㑹吏民親公如親賢¶
大夫忘乎公之爲貴也時情俗態好倿䛕而樂¶
承奉皆是也公一濯之清風而民稱其不擾夫¶
以今日之所聞徴諸古&KR0002;梁公之事然後識其¶
中之所存苟無是心有文章足以收譽扵衆口¶
有㓛業足以耀榮扵一時有名節足以警動乎¶
流俗皆僞而已豈䏻乆而不變㢤夫孝百行之¶
<pb:KR4e0108_SBCK_001-20a>¶
源也通扵神明光扵四海堯舜大聖也孟子稱¶
之曰孝弟而已矣故君子莫大乎愛親嘗取李¶
令伯陳情表讀之有不感咽流涕廢書以嘆者¶
乎烏虖令伯之表太行之雲也斯圖也若之何¶
使王公見之慰其憂增其憂殆非所以處王公¶
也雖然君與親一也在親爲親在君爲君世寧¶
有篤扵親而遺其君者乎圖而賦之以表公之¶
孝以勸公之忠而又以公之能媿人之不䏻振¶
頽風扶世敎固有位者之事諸公豈無意乎覧¶
<pb:KR4e0108_SBCK_001-20b>¶
者當自得¶
　　贈李劉二生使還江右詩序¶
匡廬白鹿之故址自宋考亭朱晦翁一嘗作新¶
之後遂無聞焉我　朝文教誕敷郷先軰翟公¶
守南康日始圖創復舊觀潮陽李先生&KR0071;之白¶
鹿書院之名復聞扵天下成化十七年江西按¶
察使耻庵陳先生乃謀扵提督學校憲副鍾公¶
僉事冷庵陳公大叅祁公慨然以作新斯文爲¶
已任謂余扵考亭之學亦&KR0059;淑諸人者冝領敎¶
<pb:KR4e0108_SBCK_001-21a>¶
事乃具書幣告于巡鎮遣二生李士逹劉希孟¶
如白沙以請同時司藩臬諸賢咸與聞之外則¶
東白張先生廣東大方伯彭公按察使閔公吉¶
水𡊮徳純各以書遺予雲輝日映交迸衡宇二¶
生以諸公之命命予予覧幣而驚置書而走走¶
且告曰二生莫誤諸公欲興白鹿之敎復考亭¶
之舊必求䏻爲考亭之學者夫然後可以稱諸¶
公之任使乃下謀扵予是何異借聴扵聾求視¶
扵盲也予聞之君子之使人也由其誠不強其¶
<pb:KR4e0108_SBCK_001-21b>¶
所不䏻諸公即居予扵廬山予所䏻也居廬山¶
以奉諸公之敎非予所䏻也二生其審諸扵是¶
邑中聞有諸侯之使自邑令佐以下至士庶𦒿¶
老源源而來靡不觀感李生丰姿秀發言論是¶
非不苟雷同劉生貌恭而言慎&KR0192;有㩀守俱稱¶
爲東白門人也予甚愛之留且彌月矣二生以¶
諸公之命乆不復辭去予旣返諸公幣復爲詩¶
别之所以致區區扵二生而申景仰扵廬山也¶
是日憲副陶公過白沙邑長丁侯郷諸士友各¶
<pb:KR4e0108_SBCK_001-22a>¶
賦詩以贈帙成俾予序之¶
　　味月亭序¶
成化丙午春正月五羊何子有載酒過白沙對¶
月共飲延縁數夕告予曩夢逰仙甚適扁所居¶
第爲味月亭識夢境也&KR0133;乞一言以歸予口占¶
一絶句云&KR0016;羊仙客去仙城風韻千年落杳𡨕¶
羅浮道士來何處𥬇倒君家味月亭戯謂子有¶
曰君不知羅浮道士耶嘗俛仰子之亭矣因撫¶
掌𥬇前此五年予&KR0013;徴過郡通名子有之廬道¶
<pb:KR4e0108_SBCK_001-22b>¶
士即予盖寓意耳¶
　　贈容一之歸番禺序¶
容生卓錐無地從予㳺者十有一載未嘗對人¶
作皺眉状入亰師見聲利烜赫輙不樂語人曰¶
古之仕者將以行其志耳徒食人禄而不知耻¶
雖吾不䏻以一日居生之志可謂篤矣顧以予¶
之踈繆不䏻輔其爲仁是生雖有羙貭而其學¶
未底于成由吾之虚名誤之也雖然生之志豈¶
易量㢤聖賢之言具在方𠕋生取而讀之師其¶
<pb:KR4e0108_SBCK_001-23a>¶
可者改其不可者直截勇徃日進不巳古人不¶
難到也但恐㳺心太髙著蹟太竒將來成&KR0556;結¶
褁處旣非庸常意料所及而予素蹇鈍胡&KR0014;追¶
攀逸駕仰視九霄　之上何許茫茫生方銳¶
意以求自得亦將不屑&KR0556;予又安知足履平地¶
者果爲何如也千里之行始乎跬歩生慎由之¶
陳先生習忘乆矣生歸見毅卿其亦以是語之¶
　　道學傳序(成化乙巳年/閠四月作)¶
自炎漢迄今文字記録著述之繁積數百千年¶
<pb:KR4e0108_SBCK_001-23b>¶
扵天下至扵汗牛充棟猶未巳也許文正語人¶
曰也須焚書一遭此暴秦之迹文正不諱言之¶
果何謂㢤廣東左方伯陳公取元所脩宋史列¶
傳中道學一編鏤板與同志者共之宋史之行¶
扵天下有全書矣公復扵此留意焉噫我知之¶
矣孔子曰十室之邑必有忠信如丘者焉不如¶
丘之好學也後世由聖門以學者衆矣語忠信¶
如聖人鮮&KR0014;之何其與夫子之言異也夫子之¶
學非後世人所謂學後之學者記誦而巳耳詞¶
<pb:KR4e0108_SBCK_001-24a>¶
章而巳耳天之所以與我者固懵然莫知也夫¶
何故載籍多而㓛不專耳目亂而知不明冝君¶
子之憂之也是故秦火可罪也君子不諱非與¶
秦也盖有不得巳焉夫子没微言&KR0376;更千五百¶
年濂洛諸儒&KR0071;起得不傳之學扵遺經更相講¶
習而傳之載扵此編者備矣雖與天壤共弊可¶
也抑吾聞之六經夫子之書也學者徒誦其言¶
而忘味六經一糟粕耳猶未免扵玩物䘮志今¶
是編也采諸儒行事之迹與其論著之言學者¶
<pb:KR4e0108_SBCK_001-24b>¶
苟不但求之書而求諸吾心察扵動靜有無之¶
機致養其在我者而勿以聞見亂之去耳目支¶
離之用全虚圎不測之神一開卷盡得之矣非¶
得之書也得自我者也盖以我而觀書随處得¶
益以書博我則釋卷而茫然此野人所欲獻扵¶
公與四方同志者之芹曝也承公命爲序故及¶
之公名選字士賢浙之臨海人先公勿齋先生¶
宰新城遺愛在民公稱其家學云¶
　　&KR0462;詩序¶
<pb:KR4e0108_SBCK_001-25a>¶
余自成化辛卯秋九月以來&KR0376;不作詩值興動¶
輙遏之至今年夏四月余病小愈扶杖出門俯¶
仰上下欣慨于心師友代凋知已悠邈殆亦不¶
可爲懐反乎中堂童子絃歌蹶然厥中情危境¶
逼因縁成聲積旬所爲凢得詩&KR0002;于此外又有¶
聞蛙聞杜䳌示跛奴詰李翁奴送西賔筆等通¶
&KR0002;干詩微覺曠日既反于故戒晦日取閱之皆¶
誠意所發辭不虚假序而蔵之用示児子¶
　　送李山人詩序¶
<pb:KR4e0108_SBCK_001-25b>¶
成化辛卯春永豊人李立武挾風水之術過白¶
沙訪予一曰以其術相地扵蓬萊館指其上圡¶
渦謂余曰仰天湖也余不䏻識其然否西北歴¶
崑崙之麓岀入十二郍環以青山&KR0170;以白雲余¶
扵是俯仰樂甚李君旣四顧無所得復嘆仰天¶
湖之勝以爲竒&KR0376;余扵李君盖各適其適也作¶
詩以貽之¶
　　送容一之如永豊詩序¶
縣主丁侯景仰一峯羅先生扵旣殁乃以學生¶
<pb:KR4e0108_SBCK_001-26a>¶
容貫充吊𥙊使如永豊而歸其&KR1056;于先生之子¶
清極貫云當自永豊東走(金/陵)謁木齋荘先生扵¶
江浦然後歸一念懷賢無間存殁可壮也歌以¶
送之謌曰還從江北話江西謁墓人來見木齋¶
長江亦是東湖水何處吟風弄月䑓今朝何事¶
又離群南北東西一片雲如此行蔵都未定老¶
夫扶病欲随君¶
　　東圃詩序¶
南海范規從予㳺嘗聞規之父東圃翁朴茂扵¶
<pb:KR4e0108_SBCK_001-26b>¶
人無怨惡早&KR0010;岀入江湖旣倦而歸圃扵西江¶
之滸花山之隂因&KR0009;&KR0197;曰東圃東圃方十畒沼¶
其中架草屋三間傍植花卉名木&KR0188;果翁&KR0009;傲¶
于兹或荷丈人蓧或抱漢隂甕興至便投竿弄¶
水撃壤而歌四時之花丹者摧白者&KR0269;或飲露¶
而飡英或㝷芳而索𥬇科頭箕踞檉隂竹影之¶
下徜徉獨酌目諸孫上𣗳取果實嬉戯𥬇語以¶
爲適醉則曲肱而卧藉之以緑草灑之以清風¶
窹𥧌所爲不離乎山雲水月大抵皆可樂之事¶
<pb:KR4e0108_SBCK_001-27a>¶
也規別白沙去逰曹溪洞不相見數年矣一日¶
復來與規語如聞陳子昻李太白賦感遇詩一¶
喜一愕規亦竒矣㢤比歸以東圃詩爲請且曰¶
無以娯親故也予樂聞東圃翁爲人而憐規之¶
志不可違也賦排律十韻以贈之東圃名真字¶
則未聞也詩曰一老胥江卧瀕江一圃開林春¶
煙淡泊地&KR0661;月徘&KR0422;盡曰扄茆宇殘年&KR0009;酒杯¶
山蹊人不到庭竹鳯飛來靜得丘園樂清無市¶
井埃雲封朝几白風入夜絃哀細雨携鉏去輕¶
<pb:KR4e0108_SBCK_001-27b>¶
笻㸔藥囬江山吾晚暮梨栗爾嬰孩天上群龍¶
逺花前獨鶴陪誰爲求仲侣心蹟緫悠㢤¶
　記¶
　　韶州風采樓記(弘治丁巳冬作)¶
宋仁宗朝除四諌官其一人忠襄余公也蔡君¶
謨詩云必有謀猷禆帝右更敎風采動朝端弘¶
治十年春韶守錢君鏞始作風采樓與張文獻¶
風度樓相望忠襄之十八世孫英走白沙謁文¶
以表之夫自開闢逹唐自唐逹宋至于今不知¶
<pb:KR4e0108_SBCK_001-28a>¶
其㡬千萬年吾瞻扵前㤗山北斗曲江公一人¶
而已耳吾瞻扵後㤗山北斗公與菊坡公二人¶
而已耳噫士生扵嶺表歴兹年代之乆而何其¶
寥寥也則公之風采在人爭先睹之爲快如鳯¶
凰芝草不恒有扵世也可知矣如公之才得行¶
公之志所謂障百川而東之囬狂瀾扵旣倒公¶
固有之公有益扵人國也大矣雖然一諌官豈¶
䏻盡公㢤顔淵問爲&KR0022;孔子斟酌四代禮樂告¶
之顔淵䖏士也何與斯理耶居陋巷以致其誠¶
<pb:KR4e0108_SBCK_001-28b>¶
飲一瓢以求其志不遷不貳以進扵聖人用則¶
行舎則蔵夫子作春秋之㫖不明扵後世矣後¶
之求聖人者顔子其的乎時乎顯則顯矣時乎¶
晦則晦矣語黙岀處惟時豈苟㢤英乎勉諸毋¶
曰忠襄可爲也聖人不可爲也¶
　　古&KR0170;州學記¶
立山復州治之㡬年今雲南左布政使樂安謝¶
公綬始領右方伯之命來廣西其民舉欣欣然¶
喜而相告(曰/公)復來公復來廬陵彭君栗適知州¶
<pb:KR4e0108_SBCK_001-29a>¶
事問扵諸父老諸父老跽而言曰是再造我民¶
者我何可忘吾州古&KR0170;州也唐改立山縣　&KR0038;¶
朝洪武間革爲古眉廵檢司時草㓂竊發民亡¶
者過半比年以來猺獞横㩀其地盗日滋而民¶
日孤成化丙申廵撫都御史朱公英督兩廣軍¶
征荔浦破賊賊懼招之徸老李恭著首遣其子¶
來納欵公前以叅議佐巡撫于戒議城立山立¶
山本州治在桂林平樂之間爲藩腹心今之憂¶
無控暴之地以居民耳州復則民定㝷請扵¶
<pb:KR4e0108_SBCK_001-29b>¶
上許之乃營立山是役也公與按察副使范公¶
鏞都指揮王公輔更主相之明年丁酉州治成¶
方進軍荔浦時桂山岩恃險後下一軍怒將盡¶
殱之公廉其脅從者得七百餘人釋遣歸農賊¶
以此傾信招所至猺徸視我立山咸來此公以¶
好生一念之仁代血戰數萬之兵也今也吾民¶
之亡者復復而爲州昔之戕吾民者今革面爲¶
編氓我有農桑我有塾庠生我有養死我有蔵¶
公之再造我民也我何可忘扵是彭君籍記諸¶
<pb:KR4e0108_SBCK_001-30a>¶
父老之言將碑扵學宫以傳而謀扵提學時可¶
周先生周先生三致彭君之懇扵予俾爲之記¶
嗟乎彭君誠不&KR0059;扵公而思惠其州之人士乎¶
請爲言之七百死命歸農何致群𠒋之納欵州¶
亡州復在民何𨵿扵公之一念動扵此應於彼¶
黙而觀之一生生之機運之無窮無我無人無¶
古今塞乎天地之間夷狄禽獸草木昆&KR0393;一體¶
惟吾命之沛乎盛㢤程子謂切脉可以體仁仁¶
人　心也𠑽是心也足以保四海不能𠑽之不¶
<pb:KR4e0108_SBCK_001-30b>¶
足以保妻子可不思乎　聖朝訪古設學立師¶
以敎天下師者傳此也學者學此　也由斯道¶
也希賢亦賢希聖亦聖希天亦天立吾誠以徃¶
無不可也此先王之所以爲敎也舎是而訓詁¶
已焉漢以來陋也舎是(而辭章已焉隋唐以來/又陋也舎是而科第之)¶
(文已焉唐始/濫觴宋不&KR0014;)改而波蕩扵元至今又陋之餘也¶
夫士何學學以變化氣習求至乎聖人而後已¶
也求至乎聖人而後已也而奚陋自待㢤孟子¶
曰人皆可以爲堯舜周先生師表一方彭君爲¶
<pb:KR4e0108_SBCK_001-31a>¶
州守謁文山澤之癯非俗吏是以冐言之諸生¶
疑焉請質扵周先生其必有興起焉者甲倡焉¶
乙和焉俛焉孜孜其傳䆮多其化䆮愽其扵公¶
也有光焉則斯文也其猶庶㡬泮水之頌歟扵¶
是乎書¶
　　程郷縣儒學記(弘治癸丑/七月作)¶
潮之程郷縣儒學傾圯乆矣今按察僉事雩都¶
𡊮公慶祥䖏分以新之明年廵按廣東&KR0101;察御¶
史劉公纓分廵嶺東道僉事王公某徃來爲之¶
<pb:KR4e0108_SBCK_001-31b>¶
勸借財用或拓地以相其成凢學宫之設有文¶
廟有明倫堂前後位置所具皆同亦程郷之舊¶
也𡊮公因地之形𫝑廣狹而更張之尊左則廟¶
次右爲堂皆南面而竝峙此則學之大觀也廟¶
主以像世相沿襲有異教之嫌而未詳其所自¶
意者古以尸𥙊之遺意歟廟前𣗳杏爲壇夾以¶
兩廡㦸門之東祠郷賢西祠后土泮池在櫺星¶
門之内池之左爲宰牲所堂之東西偏爲兩齋¶
爲諸生號舎道義門與儒學門相望東廡之上¶
<pb:KR4e0108_SBCK_001-32a>¶
神庫西齋之上神厨廟與堂之間㑹饌堂居之¶
北列&KR0492;宇凢此皆岀扵𡊮公之規畫授圖扵縣¶
令俾成之緫之爲屋&KR0002;干楹自辛亥迄癸丑三¶
易寒暑而後成其形勝雖極壮麗則亦天下之¶
通制不書可也𡊮公不以風敎落第二義追惟¶
古先聖王立學敎人之本意而作新之𡊮公所¶
以望扵程郷則不可不以告也今夫南面而堂¶
一以奉古之人一以居今之人卑尊竝立乎其¶
間此雖因地而寓形而敎未始不存也夫子太¶
<pb:KR4e0108_SBCK_001-32b>¶
極也而人有不具太極而生者乎語以四科稱¶
群第子由漢以來儒者以言語稱者㡬人以政¶
事稱者㡬人以文學稱者㡬人其間足以方駕¶
古人而&KR0376;塵扵當世者亦鮮矣况徳行乎顔子¶
超然有見扵卓爾之地所以遨逰乎聖人之方¶
而玄同乎聖人之神者非可揣摩而得也故其¶
言曰夫子歩亦歩趨亦趨夫子奔軼&KR0376;塵¶
而回則瞠乎其(后/微)顔子其孰䏻知之親切如此¶
夫苟從事扵斯雖未即優入顔域亦庶乎閔冉¶
<pb:KR4e0108_SBCK_001-33a>¶
之間而由求又有不屑爲者矣予嘗聞程郷風¶
俗善多而惡少孟子曰鷄鳴而起孳孳爲善者¶
舜之徒也鷄鳴而起孳孳爲利者跖之徒也夫¶
三尺童子聞人稱其善則喜稱其惡則怒是何¶
心㢤予老矣彼將有感吾言而興起者乎縣令¶
辛君竟以𡊮公之命具其事之本末遣生貟陳¶
珀乞記扵予故爲之一言葉栢鍾譽楊偉咸以¶
義官董兹役栢又偕珀來謁文費莫大扵納粟¶
指揮陳昻義官鍾華次之其餘助者又七十餘¶
<pb:KR4e0108_SBCK_001-33b>¶
人名氏多不䏻具載冝列之碑隂云¶
　　程郷縣社學記(弘治庚/戌秋作)¶
&KR0038;朝開設學校自胄&KR0101;至于府州縣俻矣惟郷¶
之社學不列扵官待有司而後興吉之永豊劉¶
侯彬由戊戌進士來令程郷首以敎化風俗爲¶
事相地邑中得東西員城得水南村北距城五¶
里得大枯村南距城八十里各就其地之便建¶
學宫一所爲社學者四學宫之制正北爲正&KR0170;¶
堂東西兩齋相向者無不同也其在東者堂後¶
<pb:KR4e0108_SBCK_001-34a>¶
考亭之祠前有春浣池詠歸橋皆揭之扵亭其¶
在西者堂南考亭之祠其後退省有軒燕休有¶
所在南北者咸無焉此小子之學也是學也貧¶
冨貴賤才不才共之無所擇扵其人學宫旣成¶
矦以諭諸父兄諸父兄咸喜退各以其子弟來¶
受學則爲延師以敎之買田租米一百石以供¶
束脩之需品量所給視所領子弟多寡東西各¶
四十石水南之受二十石大枯成扵諸學之後¶
未有受焉縣東五六里有地曰周溪山𫝑自北¶
<pb:KR4e0108_SBCK_001-34b>¶
而來迤邐南下峯四遶如城逺望不知溪發處¶
但見自岀山東北隅流入溶溶洋洋横扵坡陀¶
之麓上有曲池状如半月矦顧而樂之又愛溪¶
之名㝷即其地搆堂扵曲池之上最髙處圖太¶
極圖扵北壁前作講堂左右爲樓居樓外鑿二¶
石井泉&KR0372;而洌謂之天泉井榜其門曰周溪書¶
院周溪之門少東過雲歩橋北折數百歩山曰¶
雲洞與太極堂東西相望因闢地作亭寓之雲¶
谷之&KR0197;矦政暇輒徃㳺焉瞻眺徘&KR0422;如有求而¶
<pb:KR4e0108_SBCK_001-35a>¶
弗得矦安取扵山水若是勤㢤已上諸役及買¶
田之費矦悉以其在官所當得者積&KR0010;成之一¶
不以擾民敎諭李君欽訓導陳君禄具圖與事¶
遣生貟鍾宋走白沙属予記之古者王畿置小¶
學扵辟雍之側其在矦服&KR0022;&KR0038;則列扵庠序之¶
右今之郡縣學古之大學也今之社學猶古之¶
小學也天下風俗羙惡存乎人人之賢否存乎¶
敎觀今之風俗則今之人才可知矣予嘗終夜¶
思之其不及古者有司非與庠序之設六經之¶
<pb:KR4e0108_SBCK_001-35b>¶
訓固在也以小學言之朱子小學書敎之之具¶
也社學敎之之地也其皆不可無也天下之事¶
無本不立小學學之本也保自然之和禁未萌¶
之欲日&KR0556;月將以馴致乎大學敎之序也然則¶
社學之興在今日正淑人心正風俗扶世敎之¶
第一義也胡可少㢤胡可少㢤矦之心猶未但¶
已也曰我有司也資扵何以治資扵何以敎山¶
名水名我思古人世豈無庶㡬者乎扵是爲之¶
意以感之爲之地以䖏之十數年間東西行過¶
<pb:KR4e0108_SBCK_001-36a>¶
程郷者多矣未聞有吟風弄月而來足以副矦¶
之心者矦豈敢必㢤或謂予曰矦來程郷居㡬¶
年&KR0009;懐山水之間不屑屑扵薄書矦何心今且¶
去程郷矣矦其埃溘斯世將髙棲而逺遁乎以¶
是爲知矦予盖不知也併記扵是¶
　　重脩梧州學記(弘治戊子/三月作)¶
百粤之區㡬千里東望五羊西通八桂蒼梧界¶
其間皆古之名郡也成化改元都御史韓公始¶
扵梧州開設三府病一學宫之不稱亟選地于¶
<pb:KR4e0108_SBCK_001-36b>¶
州城之南一里許遷焉弘治丁已秋鄧公來緫¶
督兩廣軍務謂不可以軍旅之事先爼豆扵是¶
因前人之舊規而益脩之凡韓公所欲爲而未¶
暇及者至是大備盖昔之薄者厚之卑者起之¶
表柱石以壮&KR0692;門榜化龍而儕起鳯神厨神庫¶
交映乎前禮堂膳堂並立于後齋舎廊廡登降¶
階級莫不奐然一新盛矣㢤夫人之去聖人也¶
逺矣其可望以至聖人者亦在乎脩之而已苟¶
&KR0014;脩之無逺不至脩之云者治而去之之謂也¶
<pb:KR4e0108_SBCK_001-37a>¶
去其不如聖人者求其如聖人者今日脩之明¶
日脩之脩之扵身脩之扵家&KR0038;脩之扵天下不¶
可一日而不脩焉者也明道先生言扵朝曰治¶
天下以正風俗得賢才爲本彼學政之不脩斯¶
道之難立後生無所興起無以成造&KR0556;之功然¶
則風俗何由而正賢才何自而得耶因時而立¶
敎即物以顯義意者督府所望扵蒼梧之士寧¶
不有在扵斯乎有開厥先有成厥後喜二羙之¶
駢臻超八荒而獨立然後見夫子之門廓然洞¶
<pb:KR4e0108_SBCK_001-37b>¶
開可望而不可即况扵廣大尊嚴端凝洒落黙¶
契乎人心正大之所存與山岳而並峙顯著乎¶
烟霞&KR0010;月之所積與大化而同流不可動揺不¶
可束縛也㢤此則病夫所自勵以佐督府所望¶
扵蒼梧之士者也州别駕謝君湖承督府命董¶
茲役至是訖工復以敎授鍾君偕生貟陶荆民¶
來徴記章扵督府舊也督府命之義不可辭扵¶
是乎書¶
　　龍岡書院記¶
<pb:KR4e0108_SBCK_001-38a>¶
父兄不以其言爲子弟師業脩扵身子弟習而¶
化之其爲敎也不一因其世箕裘異焉耳農商¶
技藝各有敎豈直士㢤昔者堯舜禹湯文武周¶
公道大行扵天下孔子不得其位澤不&KR0013;當世¶
之民扵是進七十子之徒扵杏壇而敎之擇善¶
力行以底于成徳其至也與天地立心與生民¶
立命與徃聖&KR0071;&KR0376;學與來世開太平&KR0002;是者誠¶
孔子之敎也大㢤敎乎今父兄愛其子弟敎以¶
六經誦之也惟恐其言之不熟講之也惟恐其¶
<pb:KR4e0108_SBCK_001-38b>¶
㫖之不明似矣不知其身之所敎與七十子之¶
進扵聖人同歟否耶江西撫之樂安有龍岡書¶
院今都御史謝公綬六世祖均福始建與其弟¶
均夀講學其中福後以宏詞領信州夀亦舉進¶
士守來陽&KR0010;乆棟宇&KR0556;廢公之父某復即其地¶
而新之既而諸子皆以文章取科第爲顯官公¶
謂其子琪曰書院無田奚以守琪買田百畝擇¶
謹厚者掌之以供𥙊祀及束脩之費公廵撫湖¶
廣兩遣使走數千里至白沙謁文記之且以敎¶
<pb:KR4e0108_SBCK_001-39a>¶
其族之人予少無師友學不得其方汩没扵聲¶
利支離扵粃糠者盖乆之年㡬三十始盡棄舉¶
子業從吳聘君㳺然後益嘆迷途其未逺覺今¶
是而昨非取向所汨没而支離者洗之以長風¶
蕩之以大波惴惴焉惟恐其苗之復長也坐小¶
廬(山/十)餘年間履跡不踰于戸閾俛焉孳孳以求¶
少進于古人如七(十/子)之徒扵孔子盖未始須&KR0119;¶
忘也謝(氏之/先以)儒起家傳數世至公父子兄弟皆¶
&KR0014;以文章取科第岀爲當世用肩摩踵接盛扵¶
<pb:KR4e0108_SBCK_001-39b>¶
一門其得扵龍岡者不亦多乎雖然父兄之敎¶
子弟之學將不但如是而巳也今之學扵龍岡¶
者一短檠課之外未有聞也公䏻亮予言否耶¶
横渠先生語學者必期至扵聖人而後巳予扵¶
謝氏豈敢謂秦無人¶
　　丁知縣廟記(弘治丁/已春作)¶
丁侯爲縣六年卒于官歴觀我邑令自洪武迄¶
今求丁侯未有也侯仕不爲已耻以俗吏自居¶
始至著禮式一編擇立郷老各數人使統之俗¶
<pb:KR4e0108_SBCK_001-40a>¶
滛扵侈靡冨者殫財貧者鬻産上無以爲敎下¶
無以爲守俗由是益壊郷都老以禮正之毎&KR0010;¶
按民丁産輸錢謂之均乎錢上下交侵民受其¶
害矦量入爲岀&KR0010;輸以還使民不知有役民甚¶
賴之時有横徴虐民必蹙眉曰守令之政在養¶
民坐視其困而不救安在其養民也力請罷之¶
雖以此得罪不恤也矦之性畧扵承奉而嚴扵¶
&KR0017;神灌獻必親執事有恪春秋之𥙊肅如也凢¶
祀典所載有㓛扵名敎者爲立𥙊田使人守之¶
<pb:KR4e0108_SBCK_001-40b>¶
其不應祀者毁之至扵接人也亦然可者與之¶
不可者斥之其馭吏也不察察扵案牘吏不敢¶
欺其蒞衆也民服其威㫁明察奸僞鮮作夫縣¶
令官卑刑賞不加扵天下而天下治忽由之知¶
逺之近知風之自知㣲之顯故予嘗謂矦用世¶
才其有所試矣夫豈苟㢤矦以仕爲學政暇必¶
走白沙徃返&KR0010;月内不知其㡬顧何取扵白沙¶
耶甚矣人不可無志也正其&KR0105;不謀其利明其¶
道不計其㓛矦亦無所不&KR0133;學而切扵救民急¶
<pb:KR4e0108_SBCK_001-41a>¶
先務也死之日耕者吊扵野行者弔扵途有老¶
嫗夜哭扵其廬旦徃問之云嫗何哭之哀也曰¶
開&KR0010;役且至死者不可作已故矦之爲縣多可¶
書其得民之實在節用去之十有二年邑人共¶
立廟扵白沙祀之如不得巳焉者思矦之㓛表¶
之非以徼福扵神也後來&KR0071;令者亦將有感扵¶
斯乎矦名積字彦誠成化戊戌進士寧都人¶
　　肇慶府城隍廟記(弘治甲/寅夏作)¶
端陽城隍廟在刺史堂之西&KR0010;乆&KR0556;弊弘治癸¶
<pb:KR4e0108_SBCK_001-41b>¶
丑冬郡守黄矦撤而新之命生貟陳冕來徴記¶
侯豊城人名琥予曩從吳聘君㳺徃來劍水嘗¶
一宿其家自矦來守端陽三年愈相傾慕安䏻¶
已扵言耶今天下府州縣有城郭溝池有山川¶
社稷有神主之而皆統其𥙊者謂之城隍神¶
制也不俟言矣然神之在天下其間以至顯稱¶
者非以其權歟夫聦明正直之謂神威福予奪¶
之謂權人亦神也權之在人猶其在神也此二¶
者有相消長盛衷之理焉人䏻致一郡之和下¶
<pb:KR4e0108_SBCK_001-42a>¶
無干紀之民無所用權如水旱相仍疫癘間作¶
民目洶洶以干&KR0017;神之譴怒權之用始不竆矣¶
夫天下未有不須權以治者也神有禍福人有¶
賞罰失扵此得扵彼神其無以禍福代賞罰㢤¶
&KR0017;道顯人道晦古今有識所憂也中庸曰致中¶
和天地位焉萬物育焉&KR0003;者謂吾之心正天地¶
之心亦正吾之氣順天地之氣亦順鳥虖孰能¶
信斯言之不誣也㢤矦治端陽民畏而愛之盖¶
有志者也故專以其大者告之餘皆在所畧¶
<pb:KR4e0108_SBCK_001-42b>¶
　　㤙平縣儒學記¶
㤙平古恩州之域　&KR0038;朝置恩平驛𨽻陽江縣¶
今恩平堡是也堡立扵成化之已丑先是西獠¶
入㓂景泰天順間剽掠髙凉以東亘數百里無¶
完城民争起從賊逺邇巢壘相望此其地也成¶
化改元　聖天子念兩廣夷賊未平　命將討¶
之而用其偏師扵此旣而賊𫝑復熾當道者以¶
㤙平地四逹難守簡𢌿我邑令欝林陶矦素有¶
威畧至則急擣其巢穴亦旣殺其桀&KR0219;者遂以¶
<pb:KR4e0108_SBCK_001-43a>¶
其衆還各郡縣且數萬人而慮其向背靡常即¶
一旦復起爲患有如前日𠑽斥其将何以待之¶
此堡所以建也成化丙申右都御史彬陽朱公¶
奉　勅總督兩廣軍務旣至環眡列郡昔常爲¶
賊所破者亟謀所以善其後謂㤙平故多虞且¶
其地介數邑之間當東西行之衝送徃迎來民¶
劬扵道路者無虚日不如以堡爲邑便㑹我陶¶
侯亦以邉㓛累陞按察副使奉　璽書專經畧¶
是方公扵是俾侯成之區晝旣定悉以　上聞¶
<pb:KR4e0108_SBCK_001-43b>¶
凢割陽江新㑹新興三縣人戸三千戸粮一萬¶
石縣仍驛名城以堡建無所改扵其舊城之中¶
爲治戎之所東則縣治西則學宫旣成諸士子¶
逺近雲集學舎不䏻容誦絃之聲盈耳過者嘆¶
曰羙㢤洋洋乎昔爲盗賊之壘今爲詩書之府¶
誰之力歟邑令翁君以書属予記其事而扵學¶
宫尤惓惓焉甚矣翁君之明扵保民也自有邉¶
患以來狼吞虎噬以殘民之生人所知也湯沸¶
火烈以賊民之性人未必知也顛沛流離死生¶
<pb:KR4e0108_SBCK_001-44a>¶
利害怵于前而父子失其親兄弟失其愛鼓之¶
以闘争之風置之扵水火之地則五品之倫五¶
常之性與生俱㓕誠不可不懼也衞靈公問軍¶
旅之事孔子辭以未學曰爼豆之事則嘗聞之¶
矣自今觀之昔者軍旅之興雖以拯民亦以弊¶
民弊民之政孔子所不忍言豈得巳㢤今地方¶
寧謐文敎聿新爼豆之事安可一日而不講耶¶
邑長爼豆其政而忠信發之學宫爼豆其敎而¶
忠信導之諸士子爼豆其志而忠信體之習端¶
<pb:KR4e0108_SBCK_001-44b>¶
而俗正敎立而風行民樂生而好亂者息士有¶
耻而慕義者衆則刑罰可省禮義可興囹圄可¶
空于戈可戢守令之責盡矣而君之志寧不亦¶
樂扵斯乎予不文謹具其事始末與其所當先¶
者以復君碑扵學宫俾來者有考焉君名儼莆¶
陽人¶
　　新遷電白縣儒學記(成化壬寅/十二月作)¶
邑何遷遷避㓂也先是電白在髙州府治之東¶
按察僉事陶公提兵過之顧謂其守宰曰形勝¶
<pb:KR4e0108_SBCK_001-45a>¶
不足以守邑冝遷遷必扵神電衞焉其地廣可¶
以容其城固可以守去危即安民之賴也舎茲¶
弗圖志不在民也知府孔矦鏞以公之&KR0003;聞扵¶
上遂遷焉時成化戊子&KR0010;也學宫在縣治東南¶
當是時㓂賊未殄草屋一間奉　大成木主而¶
已&KR0010;丙申公以秩滿遷副使奉　璽書專經畧¶
是方每一過之未嘗不瞻顧徘&KR0422;以學校之興¶
廢爲巳責而嘆其力之未遑也明年㓂乃克平¶
是方之民寄命扵盗賊之水火者㡬二十年至¶
<pb:KR4e0108_SBCK_001-45b>¶
是始逭公徃來廵省諸郡縣俾勞來匡直咸盡¶
其方越二載而民之病者蘇仆者起矣公顧力¶
可及以状請扵　欽差緫督兩廣軍務右都御¶
史朱公首創學宫次及諸役許之扵是闢圡爲¶
基度財爲用而属是役扵某官某使督之以已¶
亥三月某甲子始事越明年八月某甲子而舎¶
菜焉宫宇峩兀門觀軒敞神像清嚴噐用具足¶
繚之以宫墻餙之以丹&KR0238;誠壮誠麗遂爲一郡¶
學校之冠其他&KR0002;縣治若城隍社廟&KR0002;藩臬行¶
<pb:KR4e0108_SBCK_001-46a>¶
司以及郵傳邸舎橋梁道路一一區畫成之營¶
材扵山民不知勞爲陶扵野財不妄費而皆以¶
一當百以百當萬故役之煩者化而爲簡難者¶
化而爲易公勲庸著扵武事不可勝計世稱公¶
通變無方亦焉徃而非是也㢤韓君某來守是¶
郡旣至睹衆羙之具成乃嘆曰愽㢤㓛乎歴審¶
其爲之先後又嘆曰公留意學校㓛先庶務其¶
重如是乎乃具書幣遣其属蔡鍾英如白沙請¶
予記之辭不𫉬推古學校之意而言曰學校一¶
<pb:KR4e0108_SBCK_001-46b>¶
也所以有古今之異者存乎人孔子曰古之學¶
者爲已今之學者爲人程子曰古之仕者爲人¶
今之仕者爲已夫學以求仕之所施仕以明學¶
之所藴如表裏形影然臯䕫稷契伊傅周召其¶
載扵典謨訓誥仕者之所施也有爲已之心乎¶
顔曽思孟周程張朱其傳扵著述文字學者之¶
所藴也有爲人之心乎諸君子顕晦不同易地¶
而處之有不相䏻者乎自古有&KR0038;家者未始不¶
以興學育才爲務然自漢而下求諸學校之所¶
<pb:KR4e0108_SBCK_001-47a>¶
得名世者㡬人有不由庠序而興者乎是故學¶
校之設其重在扵得人學之道其要在扵爲巳¶
古之名世者舎是無以成徳甚矣斯學之不講¶
扵世也乆矣公所望扵學校意者其在此乎公¶
名魯字自強廣右之欝林人也始　㤙授吾邑¶
丞公之先公成浙江按察副使死事武義云¶
　　新㑹縣輔城記¶
吾邑輔城周遭六七里髙&KR0002;干尺東南際水西¶
北鑿城下爲池旁植刺竹施蒺䔧其中爲營門¶
<pb:KR4e0108_SBCK_001-47b>¶
以守嘗記徃年西㓂之來憑凌髙&KR0565;以東破關¶
襲城𫝑如建瓴至此則截然而止如虹霓之收¶
急雨由是而吾民之丘壠以完室家以安鷄犬¶
以寜倉箱以盈燕有&KR0010;時樂有賔客至扵今各¶
得其所者則誰之賜乎始者吾謂陶公曰孔子¶
曰言忠信行篤敬雖蠻貊之&KR0022;行矣以此而盡¶
吾心則庶政無不脩用人無不當理財無不冨¶
治兵無不強不知乎此而欲徒恃其末盖後世¶
以法刼制天下區區之爲也公之㓛固大矣而¶
<pb:KR4e0108_SBCK_001-48a>¶
聖人之道非耶公曰不然行聖人之道有二術¶
内之曰心外之曰權無其心則權爲挾&KR0059;妄作¶
矣無其權雖有其心將安施㢤今夫用行伍之¶
人取其長不責其備宥其過以圖其㓛可也或¶
者過扵求實一疵不貸而用舎乖張矣今夫理¶
財扵擾攘之秋非常賦尅取之民故椎牛灑酒¶
豐犒厚享非以醉飽爲徳所以作士氣也顧小¶
利而忘其大體者則朝夕與小吏計牙籌筭贏¶
餘矣今夫治兵扵閫外號令則大將主之而吾¶
<pb:KR4e0108_SBCK_001-48b>¶
毎以偏師從事况夫深山竆谷民獠雜居善惡¶
同状生殺在前而節制不一沮我者惟以殺無¶
辜爲言矣此事之所以難行而心之所以不孚¶
扵人也鳥虖兵㐫噐也豈得已㢤公從事于兹¶
餘三十年吾民之老者以死少者以壮事㓛在¶
邉隅日逺日忘盖不可以無紀而垂告扵將來¶
也今西師戒嚴盗賊塞路吾欲扵知力之外而¶
綱維乎是則孰與語㢤¶
　　雲潭記¶
<pb:KR4e0108_SBCK_001-49a>¶
白沙之西山則圭峯也東北連數峯最勝者爲¶
緑護屏屏之南有潭淵然曰聖池下蟠蛟龍龍¶
嘘氣成雲變化萬状里生周鎬偕其季亰來謁¶
予白沙時維仲春風日晴羙予與二子携酒飲¶
于西山之麓班荆而坐仰而四顧有雲起緑護¶
屏炫爛如丹青郁紛&KR0002;祥瑞予顧謂二子曰是¶
聖池之雲也偉㢤觀乎二子愀然正&KR0109;侍側曰¶
是吾先子之志也先子居龍溪垂五十年無他¶
嗜好惟喜爲雲潭之觀故先子之號曰雲潭予¶
<pb:KR4e0108_SBCK_001-49b>¶
曰嘻有是㢤&KR0002;先子我舊不幸早世不及見&KR0002;¶
兄弟長也若豈盡聞之乎居吾語汝夫潭取其¶
潔也雲取其變也潔者其本乎變者其用乎二¶
子齊應曰然予曰未也野馬也塵埃也雲也是¶
氣也而雲以蘇枯澤物爲㓛易曰宻雲不雨自¶
我西郊是也水以動爲體而潭以靜爲用物之¶
至者妍亦妍&KR0896;亦　因物賦形潭何容心焉是¶
之取爾二子喜相謂曰先生命我矣扵是復進¶
而告之曰天地間一氣而已詘信相感其變無¶
<pb:KR4e0108_SBCK_001-50a>¶
竆人自少而壮自壮而老其歡悲得䘮出處語¶
黙之變亦&KR0002;是而巳孰䏻乆而不變㢤變之未¶
形也以爲不變旣形也而謂之變非知變者也¶
夫變也者日夜相代乎前雖一息變也况扵冬¶
夏乎生扵一息成扵冬夏者也夫氣上蒸爲水¶
下注爲潭氣水之未變者也一爲雲一爲潭變¶
之不一而成形也其必有將然而未形者乎黙¶
而識之可與論易矣二子扵是起而再拜乞書¶
爲雲潭記¶
<pb:KR4e0108_SBCK_001-50b>¶
　　潘氏祠堂記¶
一善可書也吾書之吾畏多言也信多乎㢤不¶
多也傷俗之益偷吾無位也言不䏻化而入惡¶
在乎多言也善者吾斯進之而己矣潘某氏者¶
南海之著姓老而無子曰吾無繼可也兄弟之¶
子猶子也同吾胞者㡬人&KR0071;其世者&KR0002;干人可¶
以執豆𥸅可以守宗廟可以事&KR0071;述而傳無竆¶
矣吾何憂吾無&KR0071;可也以其所有者歸之祠以¶
卒噫茲可憫也已&KR0002;是者其亦足與乎其無足¶
<pb:KR4e0108_SBCK_001-51a>¶
與也堯之時比屋可封降自後世不以善而以¶
利父子也而不用情兄弟也而䦧于墻婦姑勃¶
豀朋友按劍者皆是也夫恒人之情莫甚扵顧¶
其&KR0059;而不忘其後某也致孝乎祖禰委祝乎兄¶
弟其生也&KR0002;遺其死也若虚非求馬扵唐肆者¶
歟未可知也伯氏某成某之志以其地三畒搆¶
祠屋三間以奉四代神主其田&KR0002;干畒以供常¶
祀詩曰兄及弟矣式相好矣其斯之謂歟某之¶
從子上舎生漢也有一曰之雅扵白沙來請記¶
<pb:KR4e0108_SBCK_001-51b>¶
其事予不䏻辭也扵是乎書¶
　　増城劉氏祠堂記(弘治癸丑/九月作)¶
古聖賢以民徳歸厚必曰追逺又曰宗廟之禮¶
所以序昭穆也序爵所以辨貴賤也序事所以¶
辨賢也旅酬下爲上所以建賤也燕毛所以序¶
齒也廟始遷之祖而𥙊之古之制不可考巳君¶
子随時變易以不犯其分而得其心盖人情岀¶
扵天理之不容已者夫何嫌歟古之仕者世&KR0071;¶
死者有廟生者有宗恩相慶而死相弔百世不¶
<pb:KR4e0108_SBCK_001-52a>¶
相忘世降俗偷盖有不然者矣邸第之雄田園¶
之羙肥&KR0372;𧰟麗飽妻子祖考所棲與&KR0393;鼠爲伍¶
殘膏賸馥何有及之其鄙陋汚&KR0126;可勝道㢤中¶
古之王天下者嘗爲卿大夫作家廟以愧之卿¶
大夫猶然况士庶乎先世之流風餘韻至此㡬¶
絶以吾之一身散而爲百體㧞其一毛而心爲¶
之痛是孰使之然㢤且人之賦扵天命者有賢¶
不肖貧賤冨貴之差吾之所以仁愛者未能皆¶
然貧賤不薄扵骨肉冨貴不加扵父兄宗族者¶
<pb:KR4e0108_SBCK_001-52b>¶
誰乎故曰收合人心必原扵廟宋之惠州守劉¶
仲明自南雄遷增城有劉氏自仲明始也傳至¶
今太學生瓛十有二世其先世嘗廟而祀之不¶
遷又置田以供祀事以圖無竆頽而復起者再¶
矣父有積薪子不析而㸑之世豈少㢤瓛自言¶
系本元城世有衣冠曰縁者瓛之父也曰漢曰¶
孔祥者瓛之諸父行也一念追逺之同天順甲¶
申始拓廟旁之地而新之廟成而諸父亡矣成¶
化庚子瓛之兄瓉又卒其族兄弟而増修之前¶
<pb:KR4e0108_SBCK_001-53a>¶
堂後院棟宇層起煥如也四垣竹𣗳周遭過其¶
門者咸以是稱焉扵前有光扵後有&KR0071;扵士大¶
夫其無愧㢤今年秋瓛因林時嘉再至白沙子¶
示之詩云一雨變新&KR0565;炎埃洗除盡廬山昨夜¶
燈已照劉宗信故爲之記以詔其後人¶
　　永慕堂記¶
予㓜時讀孟子人少則慕父毋知好色則慕少¶
艾有妻子則慕妻子仕則慕君不得扵君則熱¶
中大孝終身慕父母五十而慕者予扵大舜見¶
<pb:KR4e0108_SBCK_001-53b>¶
之矣竊疑孟子之言抑揚太過愛親人子之至¶
情也不待敎而&KR0014;不因物而遷人之異扵聖人¶
也豈相懸&KR0376;&KR0002;是耶比弱冠求友扵四方多識¶
當世之士擇其賢者&KR0014;者而師之其不可者而¶
改諸内外輕重之間槩以孟子之論其役志扵¶
㓛名其循情扵妻子其思慕其親其不以皓首¶
而媿垂髫者希矣然後信孟子之知道不苟扵¶
言也成化甲辰江隂李君昆以侍御史&KR0013;　命¶
清理軍伍于兩廣始過白沙進拜老母于堂予¶
<pb:KR4e0108_SBCK_001-54a>¶
雅未識君之色而訝其憂之餘耳君之孝而訝¶
其哀之餘意風木其心者恒怵惕扵見人之親¶
歟君曰然少留君坐語之以丱角所疑扵孟子¶
以壮而後信其言不予欺因與君論交焉它日¶
再過白沙索書永慕堂扁予申以孟子之言曰¶
人各有所慕仁者慕親義者慕君士慕學農慕¶
稼穡百工慕&KR0014;啇賈慕貿遷無無慕者慕之至¶
死而勿替乃至形乎動靜接乎夢𥧌通乎幽明¶
皆性之所發而爲情有莫知其然而然者此之¶
<pb:KR4e0108_SBCK_001-54b>¶
永慕是也夫孰得而奪之彼㓜而慕壮而衰老¶
而遂忘慕之不至而遷扵物是之謂情其性非¶
知内外輕重之別者也夫忠孝之推也不孝扵¶
親而忠扵君古未之有也御史諌官也䋲人以¶
身者也名堂之義其以忠孝示天下乎君聞之¶
恱命左右滌硯乞書爲永慕堂記¶
　　潮州三利溪記¶
古今學者不同孔子以兩言㫁之曰古之學者¶
爲巳今之學者爲人古今仕者不同程子以兩¶
<pb:KR4e0108_SBCK_001-55a>¶
言㫁之曰古之仕者爲人今之仕者爲已古之¶
人人也今之人人也一也判而兩之其不可同¶
者如隂陽晝夜則有其故矣聖賢之所以示人¶
也知微之顯知顯之微學爲已也其仕也爲人¶
學爲人也其仕也爲已㫁不疑矣今守令稱賢¶
(於/一)&KR0022;利澤又扵民民愛而樂之問扵我嶺南十¶
郡之内吾知其人者周潮州也潮海郡也東南¶
距大海望之𣺌漫接天習水者乗長風駕大舶¶
岀没巨浪中小不支則有覆溺之患毎&KR0010;漕運¶
<pb:KR4e0108_SBCK_001-55b>¶
潮人共苦之潮州來守郡問潮父老所以便民¶
者父老曰其惟三利溪乎潮五属邑其三在郡¶
治西南形&KR0002;𪔂立廣袤千里水曲折行其中而¶
民共賴之者三利溪也是溪之長百一十五里¶
東抵韓江西流入于港正統間湮扵大水潮州¶
濬而通之水由故道行東西注㑹同于海慮其¶
冬旱而且涸也鑿郡城南溝引韓江水注于溪¶
甃石爲𨵿時而開閉之凢役民于畚鍤卑之爲¶
溪也髙之爲關也僅一月而成農夫利于田啇¶
<pb:KR4e0108_SBCK_001-56a>¶
賈利扵行漕運者不之海而之溪辭白浪扵滄¶
&KR0538;謝長風扵大舶扵是潮之士夫與其父老拜¶
郡門謝曰利吾潮者吾父毋也吾子孫敢忘之¶
由是觀之謂周潮州仕而爲人也非歟吏扵潮¶
者多矣其有㓛而民思慕之唐莫&KR0002;韓愈入¶
&KR0038;朝來莫&KR0002;王源驅𡨕頑之鱷造廣濟之梁其¶
事顯扵爲人不可誣矣今潮州以三利溪配之¶
輝映後先稱賢扵一&KR0022;也冝㢤夫短扵取名而¶
惠扵求志薄扵徼福而厚扵得民非以奉身而¶
<pb:KR4e0108_SBCK_001-56b>¶
燕及㷀婺陋扵希世而尚友千古黄涪翁之所¶
稱者非濂溪先生歟潮州遺予書曰我故舂陵¶
族也潮州之舉進士有聲&KR0048;秋官有聲守郡有¶
聲其尚不忝其世也㢤吾嘗贈之詩云楚中有¶
孤鳯髙舉凌穹蒼借問歸何時聖人在黄唐望¶
之乆不至&KR0010;宴涕淋浪九苞有遺種不覺羽翼¶
長三年集南海使我今不忘逍遥栖桐枝長飲¶
&KR0372;露&KR0308;吾生濓溪數百年之後思濂溪而不可¶
得見見其族之雲仍若此者殆可與言矣然則¶
<pb:KR4e0108_SBCK_001-57a>¶
區區所愛慕扵周潮州者一𨵿三利溪而已耶¶
潮人相與立碑頌潮州之㓛遣生貟趙日新來¶
請文予以其事并詩記之俾潮之人知仕而爲¶
人者有㓛不可忘而潮州之進未艾也潮州名¶
鵬字萬里道州之永明縣人(先生文旣成毎詢/之潮人多言三利)¶
(之利無實因作一詩以代䟦云欲冩平生不可/心孤燈挑盡㡬沉吟文章信史知誰是且愽人)¶
(間潤筆金其意欲示後人失於審也其後王侍/御哲至朝見之嘆曰君子可欺以其方噫斯言)¶
(得之矣弘治甲子/秋門人張詡識)¶
　　尋樂齋記¶
<pb:KR4e0108_SBCK_001-57b>¶
五年伍光宇始構亭于南山之巖以坐明年復¶
扵吾居第之左結草屋三間與亭徃來又明年¶
而光宇死矣草屋之成光宇齋戒沐浴焚香更¶
衣危坐厥明請余問曰雲不自知其力之不足¶
妄意古聖賢人以爲師今年且邁矣不得其門¶
而入不知其所謂樂㝷常(間/自)覺爲坐爲樂耳毎¶
毎讀書言愈多而心愈用用不如不用之爲愈¶
也盖用則勞勞則不樂不樂則置之矣夫書者¶
聖賢垂世立敎之所寓也奚冝廢將其所以樂¶
<pb:KR4e0108_SBCK_001-58a>¶
者非歟&KR0133;先生之敎之也余復之曰大㢤吾子¶
之問也顧余何足以知之　雖然有一&KR0003;&KR0133;吾¶
子之思之也周子程子大賢也其授受之㫖曰¶
㝷仲尼顔子樂處所樂何事當是時也弟子不¶
問師亦不言其去仲尼顔子之世千㡬百年今¶
去周子程子又㡬百年嗚呼果孰從而求之仲¶
尼飲水曲肱顔子簞瓢陋巷不改其樂將求之¶
曲肱飲水耶求之陋巷耶抑無事乎曲肱陋巷¶
而有其樂耶吾子其亦慎求之毋惑扵坐忘也¶
<pb:KR4e0108_SBCK_001-58b>¶
聖賢垂世立敎之所寓者書也用而不用者心¶
也心不可用書亦不可廢其爲之有道乎得其¶
道則交助失其道則交病願吾子之终思之也¶
仲尼顔子之樂此心也周子程子此心也吾子¶
亦此心也得其心樂不逺矣願吾子之終思之¶
也語已光宇整歩而岀充然&KR0002;有得者歸揭其¶
榜曰㝷樂齋云¶
　　風木圖記¶
莆之李矦某由進士官戸曹員外&KR0048;岀爲廣東¶
<pb:KR4e0108_SBCK_001-59a>¶
按察僉事毎出行部至新㑹輙一過病夫陳某¶
白沙坐小廬山精舎半餉始至携所得誌銘文¶
并挽詩一大帙來授而讀之三歛袵先䖏士黙¶
庵先生與林夫人之賢皆可考而知矣㝷以風¶
木圖請記夫孝子之事其親視扵無形聴扵無¶
聲致愛則存致慤則著著存不忘乎心奚存殁¶
間㢤吾聞之曽子𠕅仕而心𠕅化曰吾及親仕¶
三釡而心樂後仕三千鍾不洎吾心悲弟子問¶
扵仲尼曰&KR0002;參者可謂無所縣其罪乎曰旣已¶
<pb:KR4e0108_SBCK_001-59b>¶
縣矣夫無所縣者可以有哀乎彼視三釡三千¶
鍾如鸛雀蚊虻相過乎前也今夫禄之弗逮養¶
曽子悲之矦亦悲之矦之心曽子之心也若曽¶
子可謂盡思矣奚事扵圖乃若孔子則以爲子¶
之養其親期扵適焉耳苟至乎適雖聖人不䏻¶
以有加也遑問其他具足扵内者無所待乎外¶
性扵天者無所事乎人又非但事親一事爲然¶
也一以貫之其所稱孝非常所稱常所稱者豊¶
其養厚其葬生之封死之贈而已耳嗟夫今之¶
<pb:KR4e0108_SBCK_001-60a>¶
士夫異扵古之士夫也其所稱孝率以是爲至¶
矣吾恐聖賢之意不明扵後世也旣撫圖而悲¶
復引其意謂矦曰矦死事盡思無&KR0018;扵曽子矣¶
亦知曽子所以顯其親扵無窮者何如㢤孝經¶
曰立身行道&KR0045;名扵後世以顯父毋孝之終也¶
矦念之矦念之是爲記¶
　　䖏素記(成化八年六月/爲外兄何經作)¶
一夫頎然始弱冠爲生貟事進取不偶退耕于¶
野作室三間榜兩䖏素字于楣曰吾不了其義¶
<pb:KR4e0108_SBCK_001-60b>¶
當否吾以問白沙子白沙子聞之&KR0376;倒間數日¶
抵一卷請曰爲我記䖏素白沙子命岀硯研墨¶
汁相向詰之曰夫記紀實也爲我具状吾爲女¶
記即應曰毋苦我人呼我秀才我即不應謂我¶
䖏素我即應之但子爲我記足矣吾知其状云¶
何兩手捧硯躡席&KR0045;眉進愈恭白沙子不䏻却¶
墨其卷歸之¶
　　慈元廟記¶
世道升降人有任其責者君臣是也予少讀宋¶
<pb:KR4e0108_SBCK_001-61a>¶
史惜宋之君臣當其盛時無精一學問以誠其¶
身無先王政敎以新天下化本不立時措莫知¶
雖有程明道兄弟不見用扵時迹其所爲不過¶
漢唐之間仰視三代以前師傅一尊而王業盛¶
𤱶畆旣岀而世道亨之君臣何如也南渡之後¶
惜其君非撥亂反正之主雖有其臣任之弗專¶
邪議得以間之大志弱而易撓大義𨼆而弗彰¶
量敵玩讐國計日非徃徃坐失機㑹卒不䏻成¶
恢復之㓛至扵善惡不分用捨倒置刑賞失當¶
<pb:KR4e0108_SBCK_001-61b>¶
怨憤生禍和議成而兵益衰&KR0010;帑多而民愈困¶
如乆病之人氣息奄奄以及度宗之世則不復¶
惜爲之掩卷岀涕不忍復觀之矣孔子曰人之¶
生也直罔之生也𦍒而免劉文靖廣之以詩曰¶
王綱一紊國風沉人道方乖&KR0017;境侵生理本直¶
冝細玩蓍龜萬古在人心噫斯言也判善惡扵¶
一言决興亡扵萬代其天下&KR0038;家治亂之符驗¶
歟宋室播遷慈元殿創于邑之崖山宋亡之日¶
陸丞相&KR0018;少帝赴水死矣元師退張太傅復至¶
<pb:KR4e0108_SBCK_001-62a>¶
崖山遇慈元后問帝所在慟哭曰吾忍死萬里¶
間關至此正爲趙氏一塊肉耳今無望矣投波¶
而死是可哀也崖山近有大忠廟以祀文相&KR0038;¶
陸丞相張太傅弘治辛亥冬十月今戸部侍&KR0048;¶
前廣東右布政華容劉公大夏行部至邑與予¶
泛舟至崖門吊慈元故址始議立祠於大忠之¶
上邑著姓趙思仁請具土木公許之予賛其决¶
曰祠成當爲公記之未㡬公去爲都御史修理¶
黄河委其事府通判顧(君/叔)龍甲寅冬祠成是役¶
<pb:KR4e0108_SBCK_001-62b>¶
也一朝而集制命不由扵有司所以立大閑愧¶
頽俗而輔名敎人心之所不容巳也碑於祠中¶
使來者有所觀感弘治已未夏予病小愈尚未¶
堪筆硯以有督府鄧先生之命念慈元落落東¶
山作祠之意乆未聞天下力疾書之愧其不能¶
工也¶
　　夢記¶
庚寅秋月距予自亰師歸適踰一載是夕天氣¶
稍&KR0565;予讀易白沙之東房旣倦而卧夢與應魁¶
<pb:KR4e0108_SBCK_001-63a>¶
殿元克恭黄門同行一童子前導不識者一人¶
次之次克恭次余應魁途遇&KR0378;潦予呼童子取¶
行具童子不應余因曰越人歌之楚人聴之應¶
魁屢嘆不置克恭顧余作愁状其不識一人者¶
漠然&KR0002;無所聞焉旣窹測其意曰越與楚風氣¶
不同人聲随而異必不䏻相通而相好使越人¶
歌之楚人聴之亦猶使楚人歌之越人聴之也¶
孰&KR0002;使越人歌之越人自聴之楚人歌之楚人¶
自聴之其音習(扵/其)耳其言感扵其心奚不相&KR0003;¶
<pb:KR4e0108_SBCK_001-63b>¶
之有是故越不可爲楚楚亦不可爲越越與楚¶
不相䏻非有生之&KR0004;習使然耳習之乆殆與性¶
成夫苟欲變之非百倍其㓛持之以乆不可使¶
化而入今&KR0002;以爲越者一人驟而號扵楚地曰¶
去而爲楚者以從我楚得不群怒而逐之乎然¶
則如何曰守其爲越者無遽責楚以必同庶乎¶
其免矣¶
　　又¶
三月二十七日碧玉樓午睡夢出貞節門外大¶
<pb:KR4e0108_SBCK_001-64a>¶
水一老人抱衣浣扵前歌曰法好人莫傳衣好¶
人莫穿良乆又歌曰西子&KR0170;不潔揜鼻過者疾¶
趨而爭先雖有惡人齋戒沐浴&KR0013;服明鮮以祀¶
上帝執侍周旋與世駢肩吁是何夢耶將有應¶
于後早爲之兆耶抑夢幻虚無同異端之&KR0003;從¶
而稽之因妄求妄不可耶姑記于此以俟明者¶
决焉¶
　論¶
　　論前軰言銖視軒冕塵視金玉上¶
<pb:KR4e0108_SBCK_001-64b>¶
道至大天地亦至大天地與道若可相侔矣然¶
以天地而視道則道爲天地之本以道視天地¶
則天地者太倉之一粟滄海之一勺耳曾足與¶
道侔㢤天地之大不得與道侔故至大者道而¶
已而君子得之一身之微其所得者冨貴貧賤¶
死生禍福曽足以爲君子𫠦得乎君子之所得¶
者有如此則天地之始吾之始也而吾之道無¶
所增天地之終吾之終也而吾之道無𫠦損天¶
地之大且不我迯而我不增損則舉天地間物¶
<pb:KR4e0108_SBCK_001-65a>¶
旣歸扵我而不足増損扵我矣天下之物盡在¶
我而不足以増損我故卒然遇之而不驚無故¶
失之而不介舜禹之有天下而不與烈風雷雨¶
而弗迷尚何銖軒冕塵金玉之足言㢤然非知¶
之真存之實者與語此反惑惑則徒爲狂妄耳¶
　　中¶
天下事物雜然前陳事之非我𫠦自岀物之非¶
我𫠦素(有/卒)然舉而加諸我不屑者視之&KR0004;若與¶
我不相渉則厭薄之心生矣然事必有所不能¶
<pb:KR4e0108_SBCK_001-65b>¶
已物必有所不䏻無來扵吾前矣得謂與我不¶
相渉邪夫子謂不義而冨且貴扵我如浮雲謂¶
薄不義也非薄冨貴也孟子謂舜視棄天下如¶
敝屣亦謂重愛親也非謂輕天下也君子一心¶
萬理完具事物雖多莫非在我此身一到精神¶
具随得吾得而得之耳失吾得而失之耳厭薄¶
之心胡自而生㢤巢父不能容一瓢嚴陵不䏻¶
禮漢光此瓢此禮天下之理𫠦不能無君子之¶
心所不能已使二人之心果完具亦焉得而忽¶
<pb:KR4e0108_SBCK_001-66a>¶
之也若曰物吾知其爲物耳事吾知其爲事耳¶
勉焉舉吾之身以從之&KR0004;若與我不相渉比之¶
醫家謂之不仁昔人之言曰銖視軒冕塵視金¶
玉是心也君子何自得之㢤然非其人與語此¶
反惑惑則累之矣或應曰是非所謂君子之心¶
也君子之辨也曰然然無君子之心徒有輕重¶
之辨非道也¶
　　下¶
或曰道可状乎曰不可此理之妙不容言道至¶
<pb:KR4e0108_SBCK_001-66b>¶
扵可言則巳涉乎粗迹矣何以知之曰以吾知¶
之吾或有得焉心得而存之口不可得而言之¶
比試言之則巳非吾所存矣故凢有得而可言¶
皆不足以得言曰道不可以言&KR1016;亦可以物乎¶
曰不可物囿於形道通扵物有目者不得見也¶
何以言之曰天得之爲天地得之爲地人得之¶
爲人&KR0250;之以天則遺地状之以地則遺人物不¶
足状也曰道終不可状歟曰有其方則可舉一¶
隅而括其三隅状道之方也㨿一隅而反其三¶
<pb:KR4e0108_SBCK_001-67a>¶
隅按伏之術也然状道之方非難按状之術實¶
難人有不知彈告之曰彈之形如弓而以竹爲¶
弦使其知弓則可按也不知此道之大告之曰¶
道大也天小也軒冕金玉又小則䏻按而不惑¶
者鮮矣愚故曰道不可状爲難其人也¶
　　安圡敦乎仁¶
易上繋曰安圡敦乎仁予曰寓于此樂于此身¶
扵此聚精㑹神于此而不容惑忽是謂之曰君¶
子安圡敦乎仁也比觀泰之序卦曰履而㤗然¶
<pb:KR4e0108_SBCK_001-67b>¶
后安又曰履得其所則舒㤗㤗則安矣是㤗而¶
后可安也夫㤗通也泰然后安者通于此然后¶
安于此也然九二曰包荒用馮河是何方㤗而¶
憂念即興也九三曰艱貞無咎則君子于是時¶
愈益恐恐然如禍之至矣是則君子之安于其¶
所豈直㤗然而無所事㢤盖將兢兢業業惟恐¶
一念息之或間一念之或差而不敢以自暇矣¶
有於予心符或曰君子不已勞乎應曰乹之𧰼¶
曰天行徤天之循環不息者徤而巳君子執虚¶
<pb:KR4e0108_SBCK_001-68a>¶
如執盈入虚如有人未嘗少&KR0520;者剛而巳天豈¶
勞㢤君子何爲不暇乎¶
　　無後¶
君子一心足以開萬世小人百惑足以䘮&KR0022;家¶
何者心存與不存也夫此心存則一一則誠不¶
存則惑惑則僞所以開萬世䘮&KR0022;家者不在多¶
誠僞之間而足耳夫天地之大萬物之冨何以¶
爲之也一誠所爲也盖有此誠斯有此物則有¶
此物必有此誠則誠在人何所具扵一心耳心¶
<pb:KR4e0108_SBCK_001-68b>¶
之所有者此誠而爲天地者此誠也天地之大¶
此誠且可爲而君子存之則何萬世之(不/足)開㢤¶
作俑之人既惑而䘮其誠矣夫既無其誠而何¶
以有後邪¶
　　仁術¶
天道至無心比其著扵兩間者千恠萬状不復¶
有可及至巧矣然皆一元之所爲聖道至無意¶
比其形于㓛業者神妙莫測不復有可加亦至¶
巧矣然皆一心之所致心乎其此一元之所舎¶
<pb:KR4e0108_SBCK_001-69a>¶
乎昔周公扶王室者也桓文亦扶王室也然周¶
公身致太平延&KR0013;後世桓文戰爭不息禍蔵于¶
身者桓文用意周公用心也是則至拙莫如意¶
而至巧者莫踰于心矣孟氏學聖人也齊王不¶
忍見一牛之死不有孟氏不知其巧也盖齊王¶
之心即聖人之心聖人知是心之不可害故設¶
禮以預養之以爲見其生而遂見其死聞其聲¶
而遂食其肉則害是心莫甚焉故逺庖厨也夫¶
庖厨之禮至重不可廢此心之仁至大不可𢦤¶
<pb:KR4e0108_SBCK_001-69b>¶
君子因是心因制是禮則二者兩全矣巧莫過¶
焉齊王之心一發契乎禮齊王非熟乎禮也心¶
之巧同也聖人誅民害而迸之四裔之民奚罪¶
焉亦曰戮之則傷仁存之遺害故聖人之仁有¶
權焉使之逺寓魑魅則害去而惡亦不得施矣¶
夫人情之欲在于生聖人即與之生人情之惡¶
在于死聖人不與之死惡衆人所惡也聖人即¶
迸除裔夷惡難施也聖人以投惡聖人一舉而¶
迭中聖人未嘗巧也此心之仁自巧也而聖人¶
<pb:KR4e0108_SBCK_001-70a>¶
用之故天下有意于巧者皆不得厠其間矣周¶
公一金縢大發窹時主以後世事觀至巧矣周¶
公豈有意耶亦任心耳¶
白沙子卷之一(終)¶
<pb:KR4e0108_SBCK_001-70b>¶
<pb:KR4e0108_SBCK_001-70b>¶
