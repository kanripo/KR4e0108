# -*- mode: mandoku-view -*-
#+TITLE: 陳白沙集
#+DATE: 2015-09-23 10:28:00
#+PROPERTY: JUAN 1


　　送李世卿還嘉魚序¶
𢎞治元年戊申夏四月湖廣嘉魚李承箕世卿¶自其鄉
裹糧南望大庾嶺沿途歌吟入南海訪¶予白沙一見語
合意先是五六年予會都憲公¶之子承恩于北京承恩
世卿從弟也示予以世¶卿之文出入經史跌宕縱横筆
端衮衮不竭來¶數千言沛然出之若不為勢利所拘者
<pb:KR4e0108_WYG_001-20a>
予時未¶識世卿而知世卿抱負有大於人既不忘於心<md:KR4e0108_SBCK_001-17b>¶亦時於詩焉發之或聞論當世士有文章必問¶曰如李
世卿否然又意世卿少年凌邁髙逺則¶有之優游自足
無外慕嗒乎若忘在身忘身在¶事忘事在家忘家在天
下忘天下世卿未必能¶與我合孰知世卿有意於來耶
自首夏至白沙¶至今凡七越月中間受長官聘修邑志
于大雲¶山五十餘日餘皆在白沙朝夕與論名理凡天¶
地耳目所聞見古今上下載籍所存無所不語¶所未語
<pb:KR4e0108_WYG_001-20b>
者此心通塞往來之機生生化化之妙<md:KR4e0108_SBCK_001-18a>¶非見聞所及將
以待世卿深思而自得之非敢¶有愛於言也時時呼酒
與世卿投壺共飲必期¶於醉醉則賦詩或世卿唱予和
之或予唱而世¶卿和之積凡百餘篇其言皆本於性情
之真非¶有意於世俗之贊毁至是世卿以太夫人在堂¶
辭去欲留不可為古詩十三首别之諸友相繼¶有言世
卿歸以所聞於予者質諸伯氏茂卿登¶大崖山吟弄赤
壁之風月予所未言者世卿終¶當自得之世卿之或出
<pb:KR4e0108_WYG_001-21a>
或處顯晦用舍則繫於<md:KR4e0108_SBCK_001-18b>¶所遇非予所能知也予老且病
行將采藥於羅¶浮四百三十二峯以畢吾願世卿能復
索我於¶飛雲之上否耶序以送之¶
　　望雲圖詩序¶
意所嚮往處非乗雲御風身不可得而至窮之¶乎山川
委之乎官守曠之乎嵗月當食食忘當¶寢寢廢一有感
乎外而動乎中終日視而目不¶瞬以言乎化外不化而
内化以言乎情則哀而¶不傷至矣乎非子之於親則臣
<pb:KR4e0108_WYG_001-21b>
之於君過而不<md:KR4e0108_SBCK_001-19a>¶過其狄梁公歟梁公仕唐在武后朝以
一身繫¶唐宗社之重扶陽抑隂光復唐祚事載簡册昭¶
若日星夫梁公可謂有大功於唐矣賢者識其¶心自望
雲一念中來故曰求忠臣必於孝子之¶門今王公少孤
事母夫人以孝聞稱於藩臬諸¶公者無異辭公山西人
也奉命來南海幾年¶念太夫人春秋髙不得左右朝夕
侍以為憂與¶人言輒流涕嗚咽而不自勝先公之逝公
方委¶齒已能慟絶復蘇葢公之孝自天性非由勉慕<md:KR4e0108_SBCK_001-19b>¶乎
<pb:KR4e0108_WYG_001-22a>
外於是諸公命工繪望雲思親圖以表之復¶相與賦詩
道其事俾古岡病夫陳某俾序之頃¶者公来廣海之舟
朅來新會吏民親公如親賢¶大夫忘乎公之為貴也時
情俗態好佞諛而樂¶承奉皆是也公一濯之清風而民
稱其不擾夫¶以今日之所聞徵諸古若梁公之事然後
識其¶中之所存茍無是心有文章足以收譽於衆口¶有
功業足以耀榮於一時有名節足以警動乎¶流俗皆偽
而已豈能久而不變哉夫孝百行之<md:KR4e0108_SBCK_001-20a>¶源也通於神明光
<pb:KR4e0108_WYG_001-22b>
於四海堯舜大聖也孟子稱¶之曰孝弟而已矣故君子
莫大乎愛親嘗取李¶令伯陳情表讀之有不感咽流涕
廢書以歎者¶乎烏虖令伯之表太行之雲也斯圖也若
之何¶使王公見之慰其憂增其憂殆非所以處王公¶也
雖然君與親一也在親為親在君為君世寧¶有篤於親
而遺其君者乎圖而賦之以表公之¶孝以勸公之忠而
又以公之能媿人之不能振¶頽風扶世教固有位者之
事諸公豈無意乎覽<md:KR4e0108_SBCK_001-20b>¶者當自得
<pb:KR4e0108_WYG_001-23a>
　　贈李劉二生使還江右詩序¶
匡廬白鹿之故壤也宋考亭朱晦翁一嘗作新¶之後遂
無聞焉我朝文教誕敷鄉先輩翟公¶守南康日始圖創
復舊觀潮陽李先生繼之白¶鹿書院之名復聞於天下
成化十七年江西按¶察使恥菴陳先生乃謀於提督學
校憲副鍾公¶僉事冷菴陳公大㕘祁公慨然以作新斯
文為¶已任謂予於考亭之學亦私淑諸人者宜領教<md:KR4e0108_SBCK_001-21a>¶事
乃具書幣告于巡鎮遣二生李士達劉希孟¶如白沙以
<pb:KR4e0108_WYG_001-23b>
請同時司藩臬諸賢咸與聞之外則¶東白張先生廣東
大方伯彭公按察使閔公吉¶水袁徳純各以書遺予雲
輝日映交迸衡宇二¶生以諸公之命命予予覽幣而驚
置書而走走¶且告曰二生莫誤諸公欲興白鹿之教復
考亭¶之舊必求能為考亭之學者夫然後可以稱諸¶公
之任使乃下謀於予是何異借聴於聾求視¶於盲也予
聞之君子之使人也由其誠不强其<md:KR4e0108_SBCK_001-21b>¶所不能諸公即居
予於廬山予所能也居廬山¶以奉諸公之教非予所能
<pb:KR4e0108_WYG_001-24a>
也二生其審諸於是¶邑中聞有諸侯之使自邑令佐以
下至士庶耆¶老源源而來靡不觀感李生丰姿秀發言
論是¶非不茍雷同劉生貌恭而言慎確有據守俱稱¶為
東白門人也予甚愛之留且彌月矣二生以¶諸公之命
久不復辭去予既返諸公幣復為詩¶别之所以致區區
於二生而申景仰於廬山也¶是日憲副陶公過白沙邑
長丁侯鄉諸士友各<md:KR4e0108_SBCK_001-22a>¶賦詩以贈帙成俾予序之¶
　　味月亭序
<pb:KR4e0108_WYG_001-24b>
成化丙午春正月五羊何子有載酒過白沙對¶月共
飲延縁數夕告予曩夢遊仙甚適扁所居¶第為味月亭
識夢境也願乞一言以歸予口占¶一絶句云騎羊仙客
去仙城風韻千年落杳冥¶羅浮道士來何處笑倒君家
味月亭戲謂子有¶曰君不知羅浮道士耶嘗俛仰子之
亭矣因撫¶掌笑前此五年予被徵過郡通名子有之廬
道<md:KR4e0108_SBCK_001-22b>¶士即予葢寓意耳¶
　　贈容一之歸番禺序
<pb:KR4e0108_WYG_001-25a>
容生卓錐無地從予游者十有一載未嘗對人¶作皺睂
狀入京師見聲利烜赫輒不樂語人曰¶古之仕者將以
行其志耳徒食人禄而不知恥¶雖吾不能以一日居生
之志可謂篤矣顧以予¶之疎繆不能輔其為仁是生雖
有美質而其學¶未底于成由吾之虚名誤之也雖然生
之志豈¶易為哉聖賢之言具在方册生取而讀之師其<md:KR4e0108_SBCK_001-23a>¶可者改其不可者直截勇往日進不已古人不¶難到也
但恐游心太髙著蹟太竒將來成就結¶裹處既非庸常
<pb:KR4e0108_WYG_001-25b>
意料所及而予素蹇鈍胡能追¶攀逸駕仰視九霄之上何
許茫茫生方鋭¶意以求自得亦將不屑就予又安知足履
平地¶者果為何如也千里之行始乎跬步生慎由之¶陳
先生習忘久矣生歸見毅卿其亦以是語之¶
　　道學傳序¶
自炎漢迄今文字記録著述之繁積數百千年<md:KR4e0108_SBCK_001-23b>¶於天下
至於汗牛充棟猶未已也許文正語人¶曰也須焚書一
遭此暴𥘿之迹文正不諱言之¶果何謂哉廣東左方伯
<pb:KR4e0108_WYG_001-26a>
陳公取元所修宋史列¶傳中道學一編鏤板與同志者
共之宋史之行¶於天下有全書矣公復於此留意焉噫
我知之¶矣孔子曰十室之邑必有忠信如丘者焉不如¶
丘之好學也後世由聖門以學者衆矣語忠信¶如聖人
鮮能之何其與夫子之言異也夫子之¶學非後世人所
謂學後之學者記誦而已耳詞<md:KR4e0108_SBCK_001-24a>¶章而已耳天之所以與
我者固茫然莫知也夫¶何故載籍多而功不専耳目亂
而知不明宜君¶子之憂之也是故秦火可罪也君子不
<pb:KR4e0108_WYG_001-26b>
諱非與¶秦也葢有不得已焉夫子沒微言絶更千五百¶
年濓洛諸儒繼起得不傳之學於遺經更相講¶習而傳
之載於此編者備矣雖與天壤共弊可¶也抑吾聞之六
經夫子之書也學者徒誦其言¶而忘味六經一糟粕耳
猶未免於玩物喪志今¶是編也采諸儒行事之迹與其
論著之言學者<md:KR4e0108_SBCK_001-24b>¶茍不但求之書而求諸吾心察於動靜
有無之¶機致養其在我者而勿以聞見亂之去耳目支¶
離之用全虚圓不測之神一開巻盡得之矣非¶得之書
<pb:KR4e0108_WYG_001-27a>
也得自我者也葢以我而觀書隨處得¶益以書博我則
釋巻而茫然此野人所欲獻於¶公與四方同志者之芹
曝也承公命為序故及¶之公名選字士賢浙之臨海人
先公勿齋先生¶宰新城遺愛在民公稱其家學云¶
　　襍詩序<md:KR4e0108_SBCK_001-25a>¶余自成化辛卯秋九月以來絶不作詩值興動¶輒遏之
至今年夏四月余病小愈扶杖出門俯¶仰上下欣慨于
心師友代凋知己悠邈殆亦不¶可為懷反乎中堂童子
<pb:KR4e0108_WYG_001-27b>
絃歌蹶然厥中情危境¶逼因縁成聲積旬所為凡得詩
若干此外又有¶聞蛙聞杜鵑示跛奴詰李翁奴送西賓
筆等通¶若干詩微覺曠日既反于故戒晦日取閲之皆¶
誠意所發辭不虚假序而藏之用示兒子¶
　　送李山人詩序<md:KR4e0108_SBCK_001-25b>¶成化辛卯春永豐人李立武挾風水之術過白¶沙訪予
一日以其術相地於蓬萊館指其上土¶渦謂余曰仰天
湖也余不能識其然否西北歴¶崑崙之麓出入十二郍
<pb:KR4e0108_WYG_001-28a>
環以青山䝉以白雲余¶於是俯仰樂甚李君既四顧無
所得復歎仰天¶湖之勝以為竒絶余於李君葢各適其
適也作¶詩以貽之¶
　　送容一之如永豐詩序¶
縣主丁侯景仰一峯羅先生於既歿乃以學生<md:KR4e0108_SBCK_001-26a>¶容貫充
弔祭使如永豐而歸其賻于先生之子¶清極貫云當自
永豐東走金陵謁木齋莊先生於¶江浦然後歸一念懷
賢無間存歿可壯也歌以¶送之謌曰還從江北話江西
<pb:KR4e0108_WYG_001-28b>
謁墓人來見木齋¶長江亦是東湖水何處吟風弄月臺
今朝何事¶又離羣南北東西一片雲如此行藏都未定
老¶夫扶病欲隨君¶
　　東圃詩序¶
南海范規從予游嘗聞規之父東圃翁朴茂於<md:KR4e0108_SBCK_001-26b>¶人無怨
惡早嵗出入江湖既倦而歸圃於西江¶之滸花山之隂
因寄號曰東圃東圃方十畆沼¶其中架草屋三間傍植
花卉名木蔬果翁寄傲¶于兹或荷丈人蓧或抱漢隂甕
<pb:KR4e0108_WYG_001-29a>
興至便投竿弄¶水擊壤而歌四時之花丹者摧白者吐
或飲露¶而飡英或尋芳而索笑科頭箕踞檉隂竹影之¶
下徜徉獨酌目諸孫上樹取果實嬉戯笑語以¶為適醉
則曲肱而卧藉之以緑草灑之以清風¶寤寐所為不離
乎山雲水月大抵皆可樂之事<md:KR4e0108_SBCK_001-27a>¶也規别白沙去遊曹溪
洞不相見數年矣一日¶復來與規語如聞陳子昻李太
白賦感遇詩一¶喜一愕規亦竒矣哉比歸以東圃詩為
請且曰¶無以娯親故也予樂聞東圃翁為人而憐規之
<pb:KR4e0108_WYG_001-29b>
志不可違也賦排律十韻以贈之東圃名真字¶則未聞
也詩曰一老胥江卧瀕江一圃開林春¶烟淡泊地暝月
徘徊盡日扃茆宇殘年寄酒杯¶山蹊人不到庭竹鳳飛
來靜得丘園樂清無市¶井埃雲封朝几白風入夜絃哀
細雨攜鉏去輕<md:KR4e0108_SBCK_001-27b>¶笻看藥回江山吾晚暮梨栗爾嬰孩天
上羣龍¶逺花前獨鶴陪誰為求仲侶心蹟總悠哉¶
　記¶
　　韶州風采樓記
<pb:KR4e0108_WYG_001-30a>
宋仁宗朝除四諫官其一人忠襄余公也蔡君¶謨詩云
必有謀猷禆帝右更教風采動朝端𢎞¶治十年春韶守
錢君鏞始作風采樓與張文獻¶風度樓相望忠襄之十
八世孫英走白沙謁文¶以表之夫自開闢達唐自唐達
宋至于今不知<md:KR4e0108_SBCK_001-28a>¶其幾千萬年吾瞻於前泰山北斗曲江
公一人¶而已耳吾瞻於後泰山北斗公與菊坡公二人¶
而已耳噫士生於嶺表歴兹年代之久而何其¶寥寥也
則公之風采在人爭先暏之為快如鳳¶凰芝草不恒有
<pb:KR4e0108_WYG_001-30b>
於世也可知矣如公之才得行¶公之志所謂障百川而
東之回狂瀾於既倒公¶固有之公有益於人國也大矣
雖然一諫官豈¶能盡公哉顔淵問為邦孔子斟酌四代
禮樂告¶之顔淵處士也何與斯理耶居陋巷以致其誠<md:KR4e0108_SBCK_001-28b>¶飲一瓢以求其志不遷不貳以進於聖人用則¶行舍則
藏夫子作春秋之㫖不明於後世矣後¶之求聖人者顔
子其的乎時乎顯則顯矣時乎¶晦則晦矣語黙出處惟
時豈茍哉英乎勉諸毋¶曰忠襄可為也聖人不可為也
<pb:KR4e0108_WYG_001-31a>
　　古䝉州學記¶
立山復州治之幾年今雲南左布政使樂安謝¶公綬始
領右方伯之命來廣西其民舉欣欣然¶喜而相告曰公
復來公復來廬陵彭君栗適知州<md:KR4e0108_SBCK_001-29a>¶事問於諸父老諸父
老跽而言曰是再造我民¶者我何可忘吾州古䝉州也
唐改立山縣國¶朝洪武間革為古睂巡檢司時草冦竊
發民亡¶者過半比年以來猺獞横據其地盜日滋而民¶
日孤成化丙申巡撫都御史朱公英督兩廣軍¶征荔浦
<pb:KR4e0108_WYG_001-31b>
破賊賊懼招之獞老李恭著首遣其子¶來納欵公前以
㕘議佐巡撫于戎議城立山立¶山本州治在桂林平樂
之間為藩腹心今之憂¶無控暴之地以居民耳州復則
民定尋請於<md:KR4e0108_SBCK_001-29b>¶上許之乃營立山是役也公與按察副使
范公¶鏞都指揮王公輔更主相之明年丁酉州治成¶方
進軍茘浦時桂山巖恃險後下一軍怒將盡¶殲之公亷
其脇從者得七百餘人釋遣歸農賊¶以此傾信招所至
猺獞視我立山咸來此公以¶好生一念之仁代血戰數
<pb:KR4e0108_WYG_001-32a>
萬之兵也今也吾民¶之亡者復復而為州昔之戕吾民
者今革面為¶編氓我有農桑我有塾庠生我有養死我
有藏¶公之再造我民也我何可忘於是彭君籍記諸<md:KR4e0108_SBCK_001-30a>¶父
老之言將碑於學宫以傳而謀於提學時可¶周先生周
先生三致彭君之懇於予俾為之記¶嗟乎彭君誠不私
於公而思惠其州之人士乎¶請為言之七百死命歸農
何致羣兇之納欵州¶亡州復在民何闗於公之一念動
於此應於彼¶黙而觀之一生生之機運之無窮無我無
<pb:KR4e0108_WYG_001-32b>
人無¶古今塞乎天地之間以至禽獸草木昆蟲一體¶惟
吾命之沛乎盛哉程子謂切脈可以體仁仁¶人心也充
是心也足以保四海不能充之不<md:KR4e0108_SBCK_001-30b>¶足以保妻子可不思
乎聖朝訪古設學立師¶以教天下師者傳此也學者學
此也由斯道¶也希賢亦賢希聖亦聖希天亦天立吾誠
以往¶無不可也此先王之所以為教也舍是而訓詁¶己
焉漢以來陋也舍是而辭章已焉隋唐以來又陋也舍
是而科第之¶文已焉唐始濫觴宋不能改而波蕩於元
<pb:KR4e0108_WYG_001-33a>
至今又陋之餘也¶夫士何學學以變化氣習求至乎聖
人而後已¶也求至乎聖人而後已也而奚陋自待哉孟
子¶曰人皆可以為堯舜周先生師表一方彭君為<md:KR4e0108_SBCK_001-31a>¶州守
謁文山澤之癯非俗吏是以冐言之諸生¶疑者請質於
周先生其必有興起焉者甲倡焉¶乙和焉俛焉孜孜其
傳寖多其化寖博其於公¶也有光焉則斯文也其猶庶
幾泮水之頌歟於¶是乎書¶
　　程鄉縣儒學記
<pb:KR4e0108_WYG_001-33b>
潮之程鄉縣儒學傾圯久矣今按察僉事雩都¶袁公慶祥
處分以新之明年巡按廣東監察御¶史劉公纓分巡嶺
東道僉事王公某往來為之<md:KR4e0108_SBCK_001-31b>¶勸借財用或拓地以相其
成凡學宫之設有文¶廟有明倫堂前後位置所具皆同
亦程鄉之舊¶也袁公因地之形勢廣狹而更張之尊左
則廟¶次右為堂皆南面而並峙此則學之大觀也廟¶主
以像世相沿襲有異授之嫌而未詳其所自¶意者古以
尸祭之遺意歟廟前樹杏為壇夾以¶兩廡㦸門之東祠
<pb:KR4e0108_WYG_001-34a>
鄉賢西祠后土泮池在櫺星¶門之内池之左為宰牲所
堂之東西偏為兩齋¶為諸生號舍道義門與儒學門相望
東廡之上<md:KR4e0108_SBCK_001-32a>¶神庫西齋之上神廚廟與堂之間㑹饌堂居之¶
北列廨宇凡此皆出於袁公之規畫授圖於縣¶令俾成之
總之為屋若干楹自辛亥迄癸丑三¶易寒暑而後成其形
勝雖極壯麗則亦天下之¶通制不書可也袁公不以風教
落第二義追惟¶古先聖王立學教人之本意而作新之袁
公所¶以望於程鄉則不可不以告也今夫南面而堂¶一以
<pb:KR4e0108_WYG_001-34b>
奉古之人一以居今之人卑尊並立乎其¶間此雖因地而
寓形而教未始不存也夫子太<md:KR4e0108_SBCK_001-32b>¶極也而人有不具太極而
生者乎語以四科稱¶羣弟子由漢而來儒者以言語稱者
幾人以政¶事稱者幾人以文學稱者幾人其間足以方駕¶
古人而絶塵於當世者亦鮮矣况徳行乎顔子¶超然有見
於卓爾之地所以遨遊乎聖人之方¶而𤣥同乎聖人之神
者非可揣摩而得也故其¶言曰夫子步亦步趨亦趨夫子
奔軼絶塵¶而回則瞠乎其後微顔子其孰能知之親切
<pb:KR4e0108_WYG_001-35a>
如此¶夫茍從事於斯雖未即優入顔域亦庶乎閔冉<md:KR4e0108_SBCK_001-33a>¶之
間而由求又有不屑為者矣予嘗聞程鄉風¶俗善多而
惡少孟子曰雞鳴而起孳孳為善者¶舜之徒也雞鳴而
起孳孳為利者跖之徒也夫¶三尺童子聞人稱其善則
喜稱其惡則怒是何¶心哉予老矣彼將有感吾言而興
起者乎縣令¶辛君竟以袁公之命具其事之本末遣生
員陳¶珀乞記於予故為之一言葉柏鍾譽楊偉咸以¶義
官董兹役柏又偕珀來謁文費莫大於納粟¶指揮陳昂
<pb:KR4e0108_WYG_001-35b>
義官鍾華次之其餘助者又七十餘<md:KR4e0108_SBCK_001-33b>¶人名氏多不能具
載宜列之碑隂云¶
　　程鄉縣社學記
國¶朝開設學校自胄監至于府州縣備矣惟郷¶之社學
不列於官待有司而後興吉之永豐劉¶侯彬由戊戌進
士來令程鄉首以教化風俗為¶事相地邑中得東西員
城得水南村北距城五¶里得大枯樹南距城八十里各
就其地之便建¶學宫一所為社學者四學宫之制正北
<pb:KR4e0108_WYG_001-36a>
為正䝉¶堂東西兩齋相向者無不同也其在東者堂後<md:KR4e0108_SBCK_001-34a>¶考亭之祠前有春浣池詠歸橋皆揭之於亭其¶在西者
堂南考亭之祠其後退省有軒燕休有¶所在南北者咸
無焉此小子之學也是學也貧¶富貴賤才不才共之無
所擇於其人學宫既成¶侯以諭諸父兄諸父兄咸喜退
各以其子弟來¶受學則為延師以教之買田租米一百
石以供¶束脩之需品量所給視所領子弟多寡東西各¶
四十石水南之受二十石大枯成於諸學之後¶未有受
<pb:KR4e0108_WYG_001-36b>
焉縣東五六里有地曰周溪山勢自北<md:KR4e0108_SBCK_001-34b>¶而來迤邐南下
峯四遶如城逺望不知溪發處¶但見自出山東北隅
流入溶溶洋洋横於坡陀¶之麓上有曲池狀如半月侯
顧而樂之又愛溪¶之名尋即其地搆堂於曲池之上最
髙處圖太¶極圖於北壁前作講堂左右為樓居樓外鑿
二¶石井泉甘而洌謂之天泉井榜其門曰周溪書¶院周
溪之門少東過雲步橋北折數百步山曰¶雲洞與太極
堂東西相望因闢地作亭寓之雲¶谷之號侯政暇輒往
<pb:KR4e0108_WYG_001-37a>
游焉瞻眺徘徊如有求而<md:KR4e0108_SBCK_001-35a>¶弗得侯安取於山水若是勤
哉已上諸役及買¶田之費侯悉以其在官所當得者積
嵗成之一¶不以擾民教諭李君欽訓導陳君禄具圖與
事¶遣生員鍾宏走白沙屬予記之古者王畿置小¶學於
辟雍之側其在侯服邦國則列於庠序之¶右今之郡縣
學古之大學也今之社學猶古之¶小學也天下風俗美
惡存乎人人之賢否存乎¶教觀今之風俗則今之人才
可知矣予嘗終夜¶思之其不及古者有司非與庠序之
<pb:KR4e0108_WYG_001-37b>
設六經之<md:KR4e0108_SBCK_001-35b>¶訓固在也以小學言之朱子小學書教之之
具¶也社學教之之地也其皆不可無也天下之事¶無本
不立小學學之本也保自然之和禁未萌¶之欲日就月
將以馴致乎大學教之序也然則¶社學之興在今日正
淑人心正風俗扶世教之¶第一義也胡可少哉胡可少
哉侯之心猶未但¶已也曰我有司也資於何以治資於
何以教山¶名水名我思古人世豈無庶幾者乎於是為
之¶意以感之為之地以處之十數年間東西行過<md:KR4e0108_SBCK_001-36a>¶程鄉
<pb:KR4e0108_WYG_001-38a>
者多矣未聞有吟風弄月而來足以副侯¶之心者侯
豈敢必哉或謂予曰侯來程鄉居幾¶年寄懷山水之
間不屑屑於簿書侯何心今且¶去程鄉矣侯其埃溘
斯世將髙棲而逺遁乎以¶是為知侯予葢不知也併
記於是¶
　　重修梧州學記¶
百粤之區幾千里東望五羊西通八桂蒼梧界¶其間皆
古之名郡也成化改元都御史韓公始¶於梧州開設三
<pb:KR4e0108_WYG_001-38b>
府病一學宮之不稱亟選地于<md:KR4e0108_SBCK_001-36b>¶州城之南一里許遷焉
𢎞治丁已秋鄧公來總¶督兩廣軍務謂不可以軍旅之
事先俎豆於是¶因前人之舊規而益修之凡韓公所
欲為而未¶暇及者至是大備葢昔之薄者厚之卑者起
之¶表柱石以壯闕門榜化龍而儕起鳳神㕑神庫¶交映
乎前禮堂膳堂並立于後齋舍廊廡登降¶階級莫不煥
然一新盛矣哉夫人之去聖人也¶逺矣其可望以至聖
人者亦在乎修之而已茍¶能修之無逺不至修之云者
<pb:KR4e0108_WYG_001-39a>
治而去之之謂也<md:KR4e0108_SBCK_001-37a>¶去其不如聖人者求其如聖人者今
日修之明¶日修之修之於身修之於家國修之於天下
不¶可一日而不修焉者也明道先生言於朝曰治¶天下
以正風俗得賢才為本彼學政之不修斯¶道之難立後
生無所興起無以成造就之功然¶則風俗何由而正賢
才何自而得耶因時而立¶教即物以顯義意者督撫所
望於蒼梧之士寧¶不有在於斯乎有開厥先有成厥後
喜二美之¶駢臻超八荒而獨立然後見夫子之門廓然
<pb:KR4e0108_WYG_001-39b>
洞<md:KR4e0108_SBCK_001-37b>¶開可望而不可即况於廣大尊嚴端凝灑落黙¶契乎
人心正大之所存與山岳而並峙顯著乎¶烟霞嵗月之
所積與大化而同流不可動揺不¶可束縳也哉此則病
夫所自勵以佐督府所望¶於蒼梧之士者也州别駕謝
君湖承督府命董¶兹役至是訖工復以教授鍾君偕生
員陶荆民¶來徵記章於督府舊也督府命之義不可辭
於¶是乎書¶
　　龍岡書院記<md:KR4e0108_SBCK_001-38a>¶
<pb:KR4e0108_WYG_001-40a>
父兄不以其言為子弟師業修於身子弟習而¶化之
其為教也不一因其世箕裘異焉耳農商¶技藝各有教
豈直士哉昔者堯舜禹湯文武周¶公道大行於天下孔
子不得其位澤不被當世¶之民於是進七十子之徒於
杏壇而教之擇善¶力行以底于成徳其至也與天地立
心與生民¶立命與往聖繼絶學與來世開太平若是者
誠¶孔子之教也大哉教乎今父兄愛其子弟教以¶六經
誦之也惟恐其言之不熟講之也惟恐其<md:KR4e0108_SBCK_001-38b>¶㫖之不明似
<pb:KR4e0108_WYG_001-40b>
矣不知其身之所教與七十子之¶進於聖人同歟否耶
江西撫之樂安有龍岡書¶院今都御史謝公綬六世祖
均福始建與其弟¶均壽講學其中福後以宏詞領信州
壽亦舉進¶士守來陽嵗久棟宇就廢公之父某復即其
地¶而新之既而諸子皆以文章取科第為顯官公¶謂其
子琪曰書院無田奚以守琪買田百畆擇¶謹厚者掌之
以供祭祀及束脩之費公巡撫湖¶廣兩遣使走數千里
至白沙謁文記之且以教<md:KR4e0108_SBCK_001-39a>¶其族之人予少無師友學不
<pb:KR4e0108_WYG_001-41a>
得其方汨沒於聲¶利支離於粃糠者蓋久之年幾三十始盡棄
舉¶子業從呉聘君游然後益數迷途其未逺覺今¶是而
昨非取向所汨沒而支離者洗之以長風¶蕩之以大波
惴惴焉惟恐其苗之復長也坐小¶廬山十餘年間履跡
不踰于户閾俛焉孳孳以求¶少進于古人如七十子之
徒於孔子葢未始須臾¶忘也謝氏之先以儒起家傳數
世至公父子兄弟皆¶能以文章取科第出為當世用肩
摩踵接盛於<md:KR4e0108_SBCK_001-39b>¶一門其得於龍岡者不亦多乎雖然父兄
<pb:KR4e0108_WYG_001-41b>
之教¶子弟之學將不但如是而已也今之學於龍岡¶者
一短檠課之外未有聞也公能亮予言否耶¶横渠先生
語學者必期至於聖人而後已予於¶謝氏豈敢謂秦無
人¶
　　　丁知縣廟記¶
丁侯為縣六年卒于官歴觀我邑令自洪武迄¶今求丁
侯未有也侯仕不為已恥以俗吏自居¶始至著禮式一
編擇立鄉老各數人使統之俗<md:KR4e0108_SBCK_001-40a>¶淫於侈靡富者殫財貧
<pb:KR4e0108_WYG_001-42a>
者鬻產上無以為教下¶無以為守俗由是益壞鄉都老
以禮正之每嵗¶按民丁產輸錢謂之均平錢上下交侵
民受其¶害侯量入為出嵗輸以還使民不知有役民甚¶
賴之時有横徵虐民侯蹙睂曰守令之政在養¶民坐視
其困而不救安在其養民也力請罷之¶雖以此得罪不
恤也侯素性略於承奉而嚴於¶鬼神灌獻必親執事有
恪春秋之祭肅如也凡¶祀典所載有功於名教者為立
祭田使人守之<md:KR4e0108_SBCK_001-40b>¶其不應祀者毁之至於接人也亦然可
<pb:KR4e0108_WYG_001-42b>
者與之¶不可者斥之其馭吏也不察察於案牘吏不敢¶
欺其蒞衆也民服其威斷明察奸偽鮮作夫縣¶令官卑
刑賞不加於天下而天下治忽由之知¶逺之近知風之
自知微之顯故予嘗謂侯用世¶才其有所試矣夫豈茍
哉侯以仕為學政暇必¶走白沙往返嵗月内不知其幾顧
何取於白沙¶耶甚矣人不可無志也正其誼不謀其利
明其¶道不計其功侯亦無所不願學而切於救民急<md:KR4e0108_SBCK_001-41a>¶先
務也死之日耕者弔於野行者弔於途有老¶嫗夜哭於
<pb:KR4e0108_WYG_001-43a>
其廬旦往問之云嫗何哭之哀也曰¶開嵗役且至死者
不可作已故侯之為縣多可¶書其得民之實在節用去
之十有二年邑人共¶立廟於白沙祀之如不得已焉者
思侯之功表¶之非以儌福於神也後來繼令者亦將有
感於¶斯乎侯名積字彥誠成化戊戌進士寧都人¶
　　肇慶府城隍廟記¶
端陽城隍廟在刺史堂之西嵗久就弊𢎞治癸<md:KR4e0108_SBCK_001-41b>¶丑冬郡
守黄侯撤而新之命生員陳冕來徵記¶侯豐城人名琥
<pb:KR4e0108_WYG_001-43b>
予曩從呉聘君游往來劒水嘗¶一宿其家自侯來守端
陽三年愈相傾慕安能¶已於言耶今天下府州縣有城
郭溝池有山川¶社稷有神主之而皆統其祭者謂之城
隍神¶古制也不俟言矣然神之在天下其間以至顯稱¶
者非以其權歟夫聰明正直之謂神威福予奪¶之謂權
人亦神也權之在人猶其在神也此二¶者有相消長盛
衰之理焉人能致一郡之和下<md:KR4e0108_SBCK_001-42a>¶無干紀之民無所用權
如水旱相仍疫癘間作¶民日洶洶以干鬼神之譴怒權
<pb:KR4e0108_WYG_001-44a>
之用始不窮矣¶夫天下未有不須權以治者也神有禍
福人有¶賞罰失於此得於彼神其無以禍福代賞罰哉¶
鬼道顯人道晦古今有識所憂也中庸曰致中¶和天地
位焉萬物育焉説者謂吾之心正天地¶之心亦正吾之
氣順天地之氣亦順烏虖孰能¶信斯言之不誣也哉侯
治端陽民畏而愛之葢¶有志者也故専以其大者告之
餘皆在所畧<md:KR4e0108_SBCK_001-42b>¶　　恩平縣學記
<pb:KR4e0108_WYG_001-44b>
恩平古恩州之域國朝置恩平驛𨽻陽江縣¶今恩平堡
是也堡立於成化之己丑先是西獠¶入冦景泰天順間
剽掠髙凉以東亘數百里無¶完城民爭起從賊逺邇巢
壘相望此其地也成¶化改元聖天子念而廣夷賊未平
命將討¶之而用其偏師於此既而賊勢復熾當道者以¶
恩平地四達難守簡畀我邑令鬱林陶侯素有¶威略至
則急擣其巢穴亦既殺其桀黠者遂以<md:KR4e0108_SBCK_001-43a>¶其衆還各郡縣
且數萬人而慮其向背靡常即¶一旦復起為患有如前
<pb:KR4e0108_WYG_001-45a>
日充斥其將何以待之¶此堡所以建也成化丙申左都
御史彬陽朱公¶奉勅總督而廣軍務既至環眂列郡昔
常為¶賊所破者亟謀所以善其後謂恩平故多虞且¶其
地介數邑之間當東西行之衝送往迎來民¶劬於道路
者無虚日不如以堡為邑便會我陶¶侯亦以邊功累陞
按察副使奉璽書専經畧¶是方公於是俾侯成之區畫
既定悉以上聞<md:KR4e0108_SBCK_001-43b>¶凡割陽江新會新興三縣人户三千户
糧一萬¶石縣仍驛名城以堡建無所改於其舊城之中
<pb:KR4e0108_WYG_001-45b>
為治戎之所東則縣治西則學宫既成諸士子¶逺近雲
集學舍不能容誦絃之聲盈耳過者歎¶曰美哉洋洋乎
昔為盜賊之壘今為詩書之府¶誰之力歟邑令翁君以
書屬予記其亊而於學¶宫尤惓惓焉甚矣翁君之明而
保民也自有邊¶患以來狼吞虎噬以殘民之生人所知
也湯沸¶火烈以賊民之性人未必知也顛沛流離死生<md:KR4e0108_SBCK_001-44a>¶利害怵于前而父子失其親兄弟失其愛鼓之¶以鬬爭
之風置之於水火之地則五品之倫五¶常之性與生俱
<pb:KR4e0108_WYG_001-46a>
滅誠不可不懼也衞靈公問軍¶旅之事孔子辭以未學
曰俎豆之事則嘗聞之¶矣自今觀之昔者軍旅之興雖
以拯民亦以弊¶民弊民之政孔子所不忍言豈得已哉
今地方¶寧謐文教聿新俎豆之事安可一日而不講耶¶
邑長俎豆其政而忠信發之學宫俎豆其教而¶忠信導
之諸士子俎豆其志而忠信體之習端<md:KR4e0108_SBCK_001-44b>¶而俗正教立而
風行民樂生而好亂者息士有¶恥而慕義者衆則刑罰
可省禮義可興囹圄可¶空干戈可戢守令之責盡矣而
<pb:KR4e0108_WYG_001-46b>
君之志寧不亦¶樂於斯乎予不文謹具其事始末與其
所當先¶者以復君碑於學宫俾來者有考焉君名儼莆¶
陽人¶
　　新遷電白縣儒學記¶
邑何遷遷避冦也先是電白在髙州府治之東¶按察僉
事陶公提兵過之顧謂其守宰曰形勝<md:KR4e0108_SBCK_001-45a>¶不足以守邑宜
遷遷必於神電衞焉其地廣可¶以容其城固可以守去
危即安民之賴也舍兹¶弗圖志不在民也知府孔侯鏞
<pb:KR4e0108_WYG_001-47a>
以公之説聞於¶上遂遷焉時成化戊子嵗也學宫在縣
治東南¶當是時寇賊未殄草屋一間奉大成木主而¶已
嵗丙申公以秩滿遷副使奉璽書専經略¶是方每一過
之未嘗不瞻顧徘徊以學校之興¶廢為己責而歎其力
之未遑也明年冦乃克平¶是方之民寄命於盜賊之水
火者幾二十年至<md:KR4e0108_SBCK_001-45b>¶是始逭公暇時巡省諸郡縣俾勞來
匡直咸盡¶其方越二載而民之病者蘇仆者起矣公顧
力¶可及以狀請於欽差總督兩廣軍務右都御¶史朱公
<pb:KR4e0108_WYG_001-47b>
首創學宫次及諸役許之於是闢土為¶基度財為用而
屬是役於某官某使督之以已¶亥三月某甲子始事越
明年八月某甲子而舍¶菜焉宫宇峩兀門觀軒敞神像
清嚴器用具足¶繚之以宫牆飾之以丹漆誠壯誠麗遂
為一郡¶學校之冠其他若縣治若城隍社廟若藩臬行<md:KR4e0108_SBCK_001-46a>¶司以及郵傳邸舍橋梁道路一一區畫成之營¶材於山
民不知勞為陶於野財不妄費而皆以¶一當百以百當
萬故役之煩者化而為簡難者¶化而為易公勳庸著於
<pb:KR4e0108_WYG_001-48a>
武事不可勝計世稱公¶通變無方亦焉往而非是也哉
韓君某來守是¶郡既至睹衆美之具成乃嘆曰博哉功
乎歴審¶其為之先後又歎曰公留意學校功先庶務其¶
重如是乎乃具書弊遣其屬蔡鍾英如白沙請¶予記之
辭不獲推古學校之意而言曰學校一<md:KR4e0108_SBCK_001-46b>¶也所以有古今
之異者存乎人孔子曰古之學¶者為已今之學者為人
程子曰古之仕者為人¶今之仕者為已夫學以求仕之
所施仕以明學¶之所藴如表裏形影然臯䕫稷契伊傅
<pb:KR4e0108_WYG_001-48b>
周召其¶載於典謨訓誥仕者之所施也有為已之心乎¶
顔曾思孟周程張朱其傳於著述文字學者之¶所藴也
有為人之心乎諸君子顯晦不同易地¶而處之有不相
能者乎自古有國家者未始不¶以興學育才為務然自
漢而下求諸學校之所<md:KR4e0108_SBCK_001-47a>¶得名世者幾人有不由庠序而
興者乎是故學¶校之設其重在於得人學之道其要在
於為已¶古之名世者舍是無以成徳甚矣斯學之不講¶
於世也久矣公所望於學校意者其在此乎公¶名魯字
<pb:KR4e0108_WYG_001-49a>
自强廣右之鬱林人也始恩授吾邑¶丞公之先公成浙
江按察副使死事武義云¶
　　新會縣輔城記¶
吾邑輔城周遭六七里髙若干尺東南際水西¶北鑿城
下為池旁植刺竹施蒺䔧其中為營門<md:KR4e0108_SBCK_001-47b>¶以守嘗記往年
西冦之來憑陵髙凉以東破闗¶襲城勢如建瓴至此則
截然而止如虹霓之收¶急雨由是而吾民之丘隴以完
室家以安雞犬¶以寧倉箱以盈燕有嵗時樂有賓客至
<pb:KR4e0108_WYG_001-49b>
於今各¶得其所者則誰之賜乎始者吾謂陶公曰孔子¶
曰言忠信行篤敬雖蠻貊之邦行矣以此而盡¶吾心則
庶政無不修用人無不當理財無不富¶治兵無不强不
知乎此而欲徒恃其末葢後世¶以法劫制天下區區之
為也公之功固大矣而<md:KR4e0108_SBCK_001-48a>¶聖人之道非耶公曰不然行聖
人之道有二術¶内之曰心外之曰權無其心則權為挾
私妄作¶矣無其權雖有其心將安施哉今夫用行伍之¶
人取其長不責其備宥其過以圖其功可也或¶者過於
<pb:KR4e0108_WYG_001-50a>
求實一疵不貸而用舍乖張矣今夫理¶財於擾攘之秋
非常賦尅取之民故椎牛灑酒¶豐犒厚享非以醉飽為
徳所以作士氣也顧小¶利而忘其大體者則朝夕與小
吏計牙籌算贏¶餘矣今夫治兵於閫外號令則大將主
之而吾<md:KR4e0108_SBCK_001-48b>¶每以偏師從事况夫深山窮谷民獠雜居善惡¶
同狀生殺在前而節制不一沮我者惟以殺無¶辜為言
矣此事之所以難行而心之所以不孚¶於人也烏虖兵
凶器也豈得已哉公從事于兹¶餘二十年吾民之老者
<pb:KR4e0108_WYG_001-50b>
以死少者以壯事功在¶邊隅日逺日忘葢不可以無紀而
垂告於將來¶今西師戒嚴盜賊塞路吾欲於知力之外
而¶綱維乎是則孰與語哉¶
　　雲潭記<md:KR4e0108_SBCK_001-49a>¶白沙之西山則圭峯也東北連數峯最勝者為¶緑護屏
屏之南有潭淵然曰聖池下蟠蛟龍龍¶嘘氣成雲變化
萬狀里生周鎬偕其季京來謁¶予白沙時維仲春風日晴
美予與二子攜酒飲¶于西山之麓班荆而坐仰而四顧
<pb:KR4e0108_WYG_001-51a>
有雲起緑護¶屏炫爛如丹青郁紛若祥瑞予顧謂二子
曰是¶聖池之雲也偉哉觀乎二子愀然正襟侍側曰¶是
吾先子之志也先子居龍溪垂五十年無他¶嗜好惟喜
為雲潭之觀故先子之號曰雲潭予<md:KR4e0108_SBCK_001-49b>¶曰嘻有是哉若先
子我舊不幸早世不及見若¶兄弟長也若豈盡聞之乎
居吾語汝夫潭取其¶潔也雲取其變也潔者其本乎變
者其用乎二¶子齊應曰然予曰未也野馬也塵埃也雲
也是¶氣也而雲以蘇枯澤物為功易曰密雲不雨自¶我
<pb:KR4e0108_WYG_001-51b>
西郊是也水以動為用而潭以靜為用物之¶至者妍亦
妍媸亦媸因物賦形潭何容心焉是¶之取爾二子喜相
謂曰先生命我矣於是復進¶而告之曰天地間一氣而
已詘信相感其變無<md:KR4e0108_SBCK_001-50a>¶窮人自少而壯自壯而老其歡悲
得喪出處語¶黙之變亦若是而已孰能久而不變哉變
之未¶形也以為不變既形也而謂之變非知變者也¶夫
變也者日夜相代乎前雖一息變也况於冬¶夏乎生於
一息成於冬夏者也夫氣上蒸為水¶下注為潭氣水之
<pb:KR4e0108_WYG_001-52a>
未變者也一為雲一為潭變¶之不一而成形也其必有
將然而未形者乎黙¶而識之可與論易矣二子於是起
而再拜乞書¶為雲潭記<md:KR4e0108_SBCK_001-50b>¶　　潘氏祠堂記¶
一善可書也吾書之吾畏多言也信多乎哉不¶多也傷
俗之益偷吾無位也言不能化而入惡¶在乎多言也善
者吾斯進之而已矣潘某氏者¶南海之著姓老而無子
曰吾無繼可也兄弟之¶子猶子也同吾胞者幾人繼其
<pb:KR4e0108_WYG_001-52b>
世者若干人可¶以執籩豆可以守宗廟可以事繼述而
傳無窮¶矣吾何憂吾無繼可也以其所有者歸之祠以¶
卒噫兹可憫也已若是者其亦足與乎其無足<md:KR4e0108_SBCK_001-51a>¶與也堯
之時比屋可封降自後世不以善而以¶利父子也而不
用情兄弟也而䦧于牆婦姑勃¶豀朋友按劍者皆是也
夫恒人之情莫甚於顧¶其私而不忘其後某也致孝乎
祖禰委祝乎兄¶弟其生也若遺其死也若虛非求馬於
唐肆者¶歟未可知也伯氏某成某之志以其地三畆搆
<pb:KR4e0108_WYG_001-53a>
祠屋三間以奉四代神主其田若干畆以供常¶祀詩曰
兄及弟矣式相好矣其斯之謂歟某之¶從子上舍生漢
也有一日之雅於白沙來請記<md:KR4e0108_SBCK_001-51b>¶其事予不能辭也於是
乎書¶
　　增城劉氏祠堂記¶
古聖賢以民徳歸厚必曰追逺又曰宗廟之禮¶所以序
昭穆也序爵所以辨貴賤也序事所以¶辨賢也旅酬下
為上所以逮賤也燕毛所以序¶齒也廟始遷之祖而祭
<pb:KR4e0108_WYG_001-53b>
之古之制不可考已君¶子隨時變易以不犯其分而得
其心葢人情出¶於天理之不容己者夫何嫌歟古之仕
者世繼¶死者有廟生者有宗恩相慶而死相弔百世不<md:KR4e0108_SBCK_001-52a>¶相忘世降俗偷葢有不然者矣邸第之雄田園¶之美肥
甘豔麗飽妻子祖考所棲與蟲䑕為伍¶殘膏賸馥何
有及之其鄙陋汚穢可勝道哉中¶古之王天下者嘗為
卿大夫作家廟以愧之卿¶大夫猶然况士庶乎先世之
流風餘韻至此幾¶絶以吾之一身散而為百體拔其一
<pb:KR4e0108_WYG_001-54a>
毛而心為¶之痛是孰使之然哉且人之賦於天命者有
賢¶不肖貧賤富貴之差吾之所以仁愛者未能皆¶然貧
賤不薄於骨肉富貴不加於父兄宗族者<md:KR4e0108_SBCK_001-52b>¶誰乎故曰收
合人心必原於廟宋之惠州守劉¶仲明自南雄遷增城
有劉氏自仲明始也傳至¶今太學生瓛十有二世其先
世嘗廟而祀之不¶遷又置田以供祀事以圖無窮頽而
復起者再¶矣父有積薪子不析而爨之世豈少哉瓛自
言¶系本元城世有衣冠曰縁者瓛之父也曰漢曰¶孔祥
<pb:KR4e0108_WYG_001-54b>
者瓛之諸父行也一念追逺之同天順甲¶申始拓廟旁
之地而新之廟成而諸父亡矣成¶化庚子瓛之兄瓚又
率其族兄弟而增修之前<md:KR4e0108_SBCK_001-53a>¶堂後院棟宇層起煥如也四
垣竹樹周遭過其¶門者咸以是稱焉於前有光於後有
繼於士大¶夫其無愧哉今年秋瓛因林時嘉再至白沙
子¶示之詩云一雨變新凉炎埃洗除盡廬山昨夜¶燈已
照劉宗信故為之記以詔其後人¶
　　永慕堂記
<pb:KR4e0108_WYG_001-55a>
予㓜時讀孟子人少則慕父母知好色則慕少¶艾有妻
子則慕妻子仕則慕君不得於君則熱¶中大孝終身慕
父母五十而慕者予於大舜見<md:KR4e0108_SBCK_001-53b>¶之矣竊疑孟子之言抑
揚太過愛親人子之至¶情也不待教而能不因物而遷
人之異於聖人¶也豈相懸絶若是耶比弱冠求友於四
方多識¶當世之士擇其賢者能者而師之其不可者而¶
改諸内外輕重之間槩以孟子之論其役志於¶功名其
循情於妻子其思慕其親其不以皓首¶而媿垂髫者希
<pb:KR4e0108_WYG_001-55b>
矣然後信孟子之知道不茍於¶言也成化甲辰江隂李
君昆以侍御史被命¶清理軍伍于兩廣始過白沙進拜
老母于堂予<md:KR4e0108_SBCK_001-54a>¶雅未識君之色而訝其憂之餘耳君之孝
而訝¶其哀之餘意風木其心者恒怵惕於見人之親¶歟
君曰然少留君坐語之以丱角所疑於孟子¶以壯而後
信其言不予欺因與君論交焉它日¶再過白沙索書永
慕堂扁予申以孟子之言曰¶人各有所慕仁者慕親義
者慕君士慕學農慕¶稼穡百工慕能商賈慕貿遷無無
<pb:KR4e0108_WYG_001-56a>
慕者慕之至¶死而勿替乃至形乎動靜接乎夢寐通乎
幽明¶皆性之所發而為情有莫知其然而然者此之<md:KR4e0108_SBCK_001-54b>¶永
慕是也夫孰得而奪之彼幼而慕壯而衰老¶而遂忘慕
之不至而遷於物是之謂情其性非¶知内外輕重之别
者也夫忠孝之推也不孝於¶親而忠於君古未之有也
御史諫官也繩人以¶身者也名堂之義其以忠孝示天
下乎君聞之¶悦命左右滌硯乞書為永慕堂記¶
　　潮州三利溪記
<pb:KR4e0108_WYG_001-56b>
古今學者不同孔子以兩言斷之曰古之學者¶為已今
之學者為人古今仕者不同程子以兩<md:KR4e0108_SBCK_001-55a>¶言斷之曰古之
仕者為人今之仕者為已古之¶人人也今之人人也一
也判而而之其不可同¶者如隂陽晝夜則有其故矣聖
賢之所以示人¶也知微之顯知顯之微學為已也其仕也
為人¶學為人也其仕也為已斷不疑矣今守令稱賢¶於
一邦利澤及於民民愛而樂之問於我嶺南十¶郡之内
吾知其人者周潮州也潮海郡也東南¶距大海望之渺
<pb:KR4e0108_WYG_001-57a>
漫接天習水者乗長風駕大舶¶出沒巨浪中小不支則
有覆溺之患每嵗漕運<md:KR4e0108_SBCK_001-55b>¶潮人共苦之潮州來守郡問潮
父老所以便民¶者父老曰其惟三利溪乎潮五屬邑其
三在郡¶治西南形若鼎立廣袤千里水曲折行其中而¶
民共賴之者三利溪也是溪之長百一十五里¶東抵韓
江西流入于港正統間湮於大水潮州¶濬而通之水由
故道行東西注會同於海慮其¶冬旱而且涸也鑿郡城
南溝引韓江水注于溪¶甃石為闗時而開閉之凡役民于
<pb:KR4e0108_WYG_001-57b>
畚鍤卑之為¶溪也髙之為闗也僅一月而成農夫利于
田商<md:KR4e0108_SBCK_001-56a>¶賈利于行漕運者不之海而之溪辭白浪於滄¶溟
謝長風於大舶於是潮之士夫與其父老拜¶郡門謝曰
利吾潮者吾父母也吾子孫敢忘之¶由是觀之謂周潮
州仕而為人也非歟吏於潮¶者多矣其有功而民思慕
之唐莫若韓愈入¶國朝來莫若王源驅㝠頑之鱷造廣
濟之梁其¶事顯於為人不可誣矣今潮州以三利溪配
之¶輝映後先稱賢於一邦也宜哉夫短於取名而¶長於
<pb:KR4e0108_WYG_001-58a>
求志薄於儌福而厚於得民非以奉身而<md:KR4e0108_SBCK_001-56b>¶燕及㷀嫠陋
於希世而尚友千古黄涪翁之所¶稱者非濓溪先生歟
潮州遺予書曰我故舂陵¶族也潮州之舉進士有聲郎
秋官有聲守郡有¶聲其尚不忝其世也哉吾嘗贈之詩
云楚中有¶孤鳳髙舉凌穹蒼借問歸何時聖人在黄唐
望¶之久不至嵗晏涕淋浪九苞有遺種不覺羽翼¶長三
年集南海使我今不忘逍遥棲桐枝長飲¶甘露漿吾生
濓溪數百年之後思濓溪而不可¶得見見其族之雲仍
<pb:KR4e0108_WYG_001-58b>
若此者殆可與言矣然則<md:KR4e0108_SBCK_001-57a>¶區區所愛慕於周潮州者一
闗三利溪而已耶¶潮人相與立碑頌潮州之功遣生員
趙日新來¶請文予以其事并詩記之俾潮之人知仕而
為¶人者有功不可忘而潮州之進未艾也潮州名¶鵬字
萬里道州之永明縣人(先生文既成每詢之潮人多言/三利¶之利無實因作一詩以代)
(跋云欲寫平生不可心孤燈挑盡幾沈吟文章信史知/誰是且博人¶間潤筆金意欲示後人失於審也其後王)
(侍御哲至潮見之歎曰君子可欺以其方/噫斯言¶得之矣𢎞治甲子秋門人張詡識)¶
　　尋樂齋記<md:KR4e0108_SBCK_001-57b>¶
<pb:KR4e0108_WYG_001-59a>
五年伍光宇始構亭于南山之巖以坐明年復¶於吾居
第之左結草屋三間與亭往來又明年¶而光宇死矣草
屋之成光宇齋戒沐浴焚香更¶衣危坐厥明請余問曰
雲不自知其力之不足¶妄意古聖賢人以為師今年且
邁矣不得其門¶而入不知其所謂樂尋常間自覺惟坐
為樂耳每¶每讀書言愈多而心愈用用不如不用之為
愈¶也葢用則勞勞則不樂不樂則置之矣夫書者¶聖賢
垂世立教之所寓也奚宜廢將其所以樂<md:KR4e0108_SBCK_001-58a>¶者非歟願先
<pb:KR4e0108_WYG_001-59b>
生之教之也余復之曰大哉吾子¶之問也顧余何足
以知之雖然有一説願吾¶子之思之也周子程子大賢
也其授受之㫖曰¶尋仲尼顔子樂處所樂何事當是時
也弟子不¶問師亦不言其去仲尼顔子之世千幾百年
今¶去周子程子又幾百年嗚呼果孰從而求之仲¶尼飲
水曲肱顔子簞瓢陋巷不改其樂將求之¶曲肱飲水耶
求之陋巷耶抑無事乎曲肱陋巷¶而有其樂耶吾子其
亦慎求之毋惑於坐忘也<md:KR4e0108_SBCK_001-58b>¶聖賢垂世立教之所寓者書
<pb:KR4e0108_WYG_001-60a>
也用而不用者心¶也心不可用書亦不可廢其為之有
道乎得其¶道則交助失其道則交病願吾子之終思之
也¶仲尼顔子之樂此心也周子程子此心也吾子¶亦此
心也得其心樂不逺矣願吾子之終思之¶也語已光宇
整步而出充然若有得者歸揭其¶榜曰尋樂齋云¶
　　風木圖記¶
莆之李侯某由進士官戸曹員外郎出為廣東<md:KR4e0108_SBCK_001-59a>¶按察僉
事每出行部至新會輒一過病夫陳某¶白沙坐小廬山
<pb:KR4e0108_WYG_001-60b>
精舍半餉始至攜所得誌銘文¶并挽詩一大帙來授而
讀之三斂袵先處士黙¶菴先生與林夫人之賢皆可考
而知矣尋以風¶木圖請記夫孝子之事其親視於無形
聴於無¶聲致愛則存致慤則著著存不忘乎心奚存殁¶
間哉吾聞之曾子再仕而心再化曰吾及親仕¶三釡而
心樂後仕三千鍾不洎吾心悲弟子問¶於仲尼曰若參
者可謂無所縣其罪乎曰既已<md:KR4e0108_SBCK_001-59b>¶縣矣夫無所縣者可以
有哀乎彼視三釡三千¶鍾如鸛雀蛟虻相過乎前也今
<pb:KR4e0108_WYG_001-61a>
夫禄之弗逮養¶曾子悲之侯亦悲之侯之心曾子之心
也若曾¶子可謂盡思矣奚事於圖乃若孔子則以為子¶
之養其親期於適焉耳茍至乎適雖聖人不能¶以有加
也遑問其他其足於内者無所待乎外¶性於天者無所
事乎人又非但事親一事為然¶也一以貫之其所稱孝
非常所稱常所稱者豐¶其養厚其葬生之封死之贈而
已耳嗟夫今之<md:KR4e0108_SBCK_001-60a>¶士夫異於古之士夫也其所稱孝率以
是為至¶矣吾恐聖賢之意不明於後世也既撫圖而悲
<pb:KR4e0108_WYG_001-61b>
復引其意謂侯曰侯死事盡思無負於曾子矣¶亦知曾
子所以顯其親於無窮者何如哉孝經¶曰立身行道揚
名於後世以顯父母孝之終也¶侯念之侯念之是為記¶
　　處素記¶
一夫頎然始弱冠為生員事進取不偶退耕于¶野作室
三間榜兩處素字于楣曰吾不了其義<md:KR4e0108_SBCK_001-60b>¶當否吾以問白
沙子白沙子聞之絶倒間數日¶抵一巻請曰為我記處
素白沙子命出硯研墨¶汁相向詰之曰夫記紀實也為
<pb:KR4e0108_WYG_001-62a>
我具狀吾為女¶記即應曰毋苦我人呼我秀才我即不
應謂我¶處素我即應之但子為我記足矣吾知其狀云¶
何兩手捧硯躡席揚睂進愈恭白沙子不能却¶墨其巻
歸之¶
　　慈元廟記¶
世道升降人有任其責者君臣是也予少讀宋<md:KR4e0108_SBCK_001-61a>¶史惜宋
之君臣當其盛時無精一學問以誠其¶身無先王政教
以新天下化本不立時措莫知¶雖有程明道兄弟不見
<pb:KR4e0108_WYG_001-62b>
用於時迹其所為髙不過¶漢唐之間仰視三代以前師
傅一尊而王業盛¶畝畆既出而世道亨之君臣何如也
南渡之後¶惜其君非撥亂反正之主雖有其臣任之弗
専¶邪議得以間之大志弱而易撓大義隠而弗彰¶量敵
玩讐國計日非往往坐失機會卒不能成¶恢復之功至
於善惡不分用捨倒置刑賞失當<md:KR4e0108_SBCK_001-61b>¶怨憤生禍和議成而
兵益衰嵗帑多而民愈困¶如久病之人氣息奄奄以及
度宗之世則不復¶惜為之掩巻出涕不忍復觀之矣孔
<pb:KR4e0108_WYG_001-63a>
子曰人之¶生也直罔之生也幸而免劉文靖廣之以詩
曰¶王綱一紊國風沈人道方乖鬼境侵生理本直¶宜細
玩蓍龜萬古在人心噫斯言也判善惡於¶一言決興亡
於萬代其天下國家治亂之符騐¶歟宋室播遷慈元殿
創于邑之厓山宋亡之日¶陸丞相負少帝赴水死矣元
師退張太傅復至<md:KR4e0108_SBCK_001-62a>¶厓山遇慈元后問帝所在慟哭曰吾
忍死萬里¶間闗至此正為趙氏一塊肉耳今無望矣投
波¶而死是可哀也厓山近有大忠廟以祀文相國¶陸丞
<pb:KR4e0108_WYG_001-63b>
相張太傅𢎞治辛亥冬十月今戸部侍郎¶前廣東右布
政華容劉公大夏行部至邑與予¶泛舟至厓門弔慈元
故址始議立祠於大忠之¶上邑著姓趙思仁請具土木
公許之予贊其決¶曰祠成當為公記之未幾公去為都
御史修理¶黄河委其事府通判顧君叔龍甲寅冬祠成
是役<md:KR4e0108_SBCK_001-62b>¶也一朝而集制命不由於有司所以立大閑愧¶頽
俗而輔名教人心之所不容已也碑於祠中¶使來者有
所觀感𢎞治己未夏予病小愈尚未¶堪筆硯以有督府
<pb:KR4e0108_WYG_001-64a>
鄧先生之命念慈元落落東¶山作祠之意久未聞於天
下力疾書之愧其不能¶工也¶
　　夢記¶
庚寅秋月距予自京師歸適踰一載是夕天氣¶稍凉予
讀易白沙之東房既倦而卧夢與應魁<md:KR4e0108_SBCK_001-63a>¶殿元克恭黄門
同行一童子前導不識者一人¶次之次克恭次余應魁
途遇泥潦予呼童子取¶行具童子不應余因曰越人歌
之楚人應之應¶魁屢歎不置克恭顧余作愁狀其不識
<pb:KR4e0108_WYG_001-64b>
一人者¶漠然若無所聞焉既寤測其意曰越與楚風氣¶
不同人聲隨而異必不能相通而相好使越人¶歌之楚
人聴之亦猶使楚人歌之越人聴之也¶孰若使越人歌
之越人自聴之楚人歌之楚人¶自聴之其音習於其耳
其言感於其心奚不相説<md:KR4e0108_SBCK_001-63b>¶之有是故越不可為楚楚亦
不可為越越與楚¶不相能非有生之初習使然耳習之
久殆與性¶成夫茍欲變之非百倍其功持之以久不可
使¶化而入今若以為越者一人驟而號於楚地曰¶去而
<pb:KR4e0108_WYG_001-65a>
為楚者以從我楚得不羣怒而逐之乎然¶則如何曰
守其為越者無遽責楚以必同庶乎¶其免矣¶
　　又¶
三月二十七日碧玉樓午睡夢出貞節門外大<md:KR4e0108_SBCK_001-64a>¶水一老
人抱衣浣於前歌曰法好人莫傳衣好¶人莫穿良久
又歌曰西子䝉不潔揜鼻過者疾¶趨而爭先雖有惡
人齋戒沐浴被服明鮮以祀¶上帝執侍周旋與世駢
肩吁是何夢耶將有應¶于後早為之兆耶抑夢幻虚
<pb:KR4e0108_WYG_001-65b>
無同異端之説從¶而稽之因妄求妄不可耶姑記於此
以俟明者¶決焉¶
　補¶遺
　　論前輩言銖視軒冕塵視金玉
　　上<md:KR4e0108_SBCK_001-64b>¶道至大天地亦至大天地與道若可相侔矣然¶以天地
而視道則道為天地之本以道視天地¶則天地者太倉
之一粟滄海之一勺耳曾足與¶道侔哉天地之大不得
<pb:KR4e0108_WYG_001-66a>
與道侔故至大者道而¶已而君子得之一身之微其所
得者富貴貧賤¶死生禍福曾足以為君子所得乎君子
之所得¶者有如此則天地之始吾之始也而吾之道無¶
所增天地之終吾之終也而吾之道無所損天¶地之大
且不我逃而我不增損則舉天地間物<md:KR4e0108_SBCK_001-65a>¶既歸於我而不
足增損於我矣天下之物盡在¶我而不足以增損我故
卒然遇之而不驚無故¶失之而不介舜禹之有天下而
不與烈風雷雨¶而弗迷尚何銖軒冕塵金玉之足言哉
<pb:KR4e0108_WYG_001-66b>
然非知¶之真存之實者與語此反惑惑則徒為狂妄耳¶
　　中¶
天下事物雜然前陳事之非我所自出物之非¶我所
素有卒然舉而加諸我不屑者視之初若與¶我不相渉
則厭薄之心生矣然事必有所不能<md:KR4e0108_SBCK_001-65b>¶已物必有所不能
無求於吾前矣得謂與我不¶相涉耶夫子謂不義而富
且貴於我如浮雲謂¶薄不義也非薄富貴也孟子謂
舜視棄天下如¶敝屣亦謂重愛親也非謂輕天下也
<pb:KR4e0108_WYG_001-67a>
君子一心¶萬理完具事物雖多莫非在我此身一到精
神¶具隨得吾得而得之耳失吾得而失之耳厭薄¶之心
胡自而生哉巢父不能容一瓢嚴陵不能¶禮漢光此瓢
此禮天下之理所不能無君子之¶心所不能已使二人
之心果完具亦焉得而忽<md:KR4e0108_SBCK_001-66a>¶之也若曰物吾知其為物耳
事吾知其為事耳¶勉焉舉吾之身以從之初若與我不
相渉比之¶醫家謂之不仁昔人之言曰銖視軒冕塵視
金¶玉是心也君子何自得之哉然非其人與語此¶反惑
<pb:KR4e0108_WYG_001-67b>
惑則累之矣或應曰是非所謂君子之心¶也君子之辨
也曰然然無君子之心徒有輕重¶之辨非道也¶
　　下¶
或曰道可狀乎曰不可此理之妙不容言道至<md:KR4e0108_SBCK_001-66b>¶於可言
則已渉乎麤迹矣何以知之曰以吾知¶之吾或有得焉
心得而存之口不可得而言之¶比試言之則已非吾所
存矣故凡有得而可言¶皆不足以得言曰道不可以言
狀亦可以物乎¶曰不可物囿於形道通於物有目者不
<pb:KR4e0108_WYG_001-68a>
得見也¶何以言之曰天得之為天地得之為地人得之¶
為人狀之以天則遺地狀之以地則遺人物不¶足狀也
曰道終不可狀歟曰有其方則可舉一¶隅而括其三隅
狀道之方也據一隅而反其三<md:KR4e0108_SBCK_001-67a>¶隅按狀之術也然狀道
之方非難按狀之術實¶難人有不知彈告之曰彈之形
如弓而以竹為¶弦使其知弓則可按也不知此道之大
告之曰¶道大也天小也軒冕金玉又小則能按而不惑¶
者鮮矣愚故曰道不可狀為難其人也
<pb:KR4e0108_WYG_001-68b>
　　安土敦乎仁¶
易上繫曰安土敦乎仁予曰寓于此樂于此身¶于此聚
精會神于此而不容惑忽是謂之曰君¶子安土敦乎仁
也比觀泰之序卦曰履而泰然<md:KR4e0108_SBCK_001-67b>¶后安又曰履得其所則
舒泰泰則安矣是泰而¶后可安也夫泰通也泰然后安
者通于此然后¶安于此也然九二曰包荒用馮河是何
方泰而¶憂念即興也九三曰艱貞无咎則君子於是時¶
愈益恐恐然如禍之至矣是則君子之安于其¶所豈直
<pb:KR4e0108_WYG_001-69a>
泰然而無所事哉葢將兢兢業業惟恐¶一息之或間一
念之或差而不敢以自暇矣¶有於予心符或曰君子不
已勞乎應曰乾之象¶曰天行健天之循環不息者健而
已君子執虚<md:KR4e0108_SBCK_001-68a>¶如執盈入虚如有人未嘗少懈者剛而已
天豈¶勞哉君子何為不暇乎¶
　　無後¶
君子一心足以開萬世小人百惑足以喪邦家¶何者心
存與不存也夫此心存則一一則誠不¶存則惑惑則偽
<pb:KR4e0108_WYG_001-69b>
所以開萬世喪邦家者不在多¶誠偽之間而足耳夫天
地之大萬物之富何以¶為之也一誠所為也葢有此誠
斯有此物則有¶此物必有此誠則誠在人何所具於一
心耳心<md:KR4e0108_SBCK_001-68b>¶之所有者此誠而為天地者此誠也天地之大¶
此誠且可為而君子存之則何萬世之不足開哉¶作俑
之人既惑而喪其誠矣夫既無其誠而何¶以有後邪¶
　　仁術¶
天道至無心比其著於兩間者千怪萬狀不復¶有可及
<pb:KR4e0108_WYG_001-70a>
至巧矣然皆一元之所為聖道至無意¶比其形于功業
者神妙莫測不復有可加亦至¶巧矣然皆一心之所致
心乎其此一元之所舍<md:KR4e0108_SBCK_001-69a>¶乎昔周公扶王室者也桓文亦
扶王室也然周¶公身致太平延被後世桓文戰爭不息
禍藏于¶身者桓文用意周公用心也是則至拙莫如意¶
而至巧者莫踰于心矣孟氏學聖人也齊王不¶忍見一
牛之死不有孟氏不知其巧也葢齊王¶之心即聖人之
心聖人知是心之不可害故設¶禮以預養之以為見其
<pb:KR4e0108_WYG_001-70b>
生而遂見其死聞其聲¶而遂食其肉則害是心莫甚焉
故逺庖㕑也夫¶庖㕑之禮至重不可廢此心之仁至大
不可害<md:KR4e0108_SBCK_001-69b>¶君子因是心因制是禮則二者兩全矣巧莫過¶
焉齊王之心一發契乎禮齊王非熟乎禮也心¶之巧同
也聖人因民害而迸之四裔之民奚罪¶焉亦曰戮之則
(闕/)　有之遺害故聖人之仁有¶權焉使之逺禦魑魅則
害去而惡亦不得施矣¶夫人情之欲在于生聖人即與
之生人情之惡¶在于死聖人不與之死惡衆人所惡也
<pb:KR4e0108_WYG_001-71a>
聖人即¶迸除裔夷惡難施也聖人以投惡聖人一舉而¶
迭中聖人未嘗巧也此心之仁自巧也而聖人<md:KR4e0108_SBCK_001-70a>¶用之故
天下有意于巧者皆不得厠其間矣周¶公一金縢大發
寤時主以後世事觀至巧矣周¶公豈有意耶亦任心耳¶
　
　
　
　
<pb:KR4e0108_WYG_001-71b>
　
　
　
　
　
　
　
　陳白沙集巻一<md:KR4e0108_SBCK_001-70b>¶<md:KR4e0108_SBCK_002-1a>¶
<pb:KR4e0108_WYG_002-1a>
欽定四庫全書
　陳白沙集巻二¶　　　　　明　陳獻章　撰
