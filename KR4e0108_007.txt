# -*- mode: mandoku-view -*-
#+TITLE: 陳白沙集
#+DATE: 2015-09-23 10:28:00
#+PROPERTY: JUAN 7


　五言律詩
　　題新村書齋壁
日色催江渡潮痕上石梯趂墟村婦出索哺襁兒啼樹
接黄村塢船移白石溪落花誰省記何必武陵迷
　　再題
茅棟依嚴靜柴門斫竹通桑榆巷南北煙火埭西東一
<pb:KR4e0108_WYG_007-1b>
逕漁樵入孤村井臼同隣家得美酒吹笛月明中
　　新年
隂雨方連日新年損物華呼兒酌我酒騎馬到誰家黯
黯寒雲密蕭蕭暮景斜人生正無賴狼藉任桃花
今日勝元日江天乍放晴呼瓶汲井水煮茗待門生山鳥
鳴将下桃花暗復明所嗟人易老况復嵗華更
朝雨黄鸝靜春風暗蕋低極知來令節未肯踏深泥狼
藉桃無語侵尋草滿蹊還聞騎馬客躑躅向沙堤
<pb:KR4e0108_WYG_007-2a>
　　止客宿
為恨開年雨江村馬跡稀諸君能枉拜今夕不須歸嵗
酒堪投轄人家欲掩扉仍聞僕夫語畏逐駿蹄飛
　　暮雨客去
入郭路初暝過橋客已勞僕夫亦人子馬足徇吾曹春
色歸詩妙花枝愛酒豪良宵只孤負遮莫雨蕭騷
　　送客
濃緑新春酒疎紅隔水花官人坐馬醉江路遶山斜桃
<pb:KR4e0108_WYG_007-2b>
李成春徑牛羊散暮沙林泉無宿客興盡且還家
　　登陶公壯哉亭
新亭開石窟逺勢借崑崙天地雙眸迥滄溟一口吞公
來席不暖士死廟長存憶昔干戈際南征萬馬奔
　　是夕范生小酌
日月雙輪轉乾坤一氣旋是時冬始閏細雨夜如年人
語斜風外天機落葉邊憑誰給燈火更坐讀殘篇
　　至容貫宅
<pb:KR4e0108_WYG_007-3a>
在昔偶相遇如今共白頭敝衣寒露肘破屋早知秋家
業憑觚翰厨煙管去留老夫如辟榖與子入羅浮
　　福童灌園
綰瓶行百步池在小橋東抱甕雖無忝寒衣却未豐數
畦仍待緑十趾遂流紅口腹終同及能無愧此童
　　寄胡寧夀康齋先師之甥
年華當轉鳥詩¶思更塗鴉父子皆吾友箕裘一舅家人
猶思嶺北書不到天涯莫作妻孥計浮生日易斜
<pb:KR4e0108_WYG_007-3b>
　　石門
白髪非公事扁舟進此門山雲寒不雨江路曲通村玩
世吾何有長途馬不存晚來堪一醉江月照空樽
　　悦城
山作旌幢擁江絣鏡面平舟航乘曉發雲日入冬晴鼓
到江心絶槎衝石角横經過悦城曲無語笑浮生
　　嵗晚江上追次王半山韻
山寒煙錯寞江曉日荒涼水際風巾動梅邊䗶屐香低
<pb:KR4e0108_WYG_007-4a>
頭挈小榼拍手笑輕航何但供遊走而須此日光
　　辱和拙作見示九日醉中再次奉答
激楚嗟難和霓裳更可同更䦨朱鳥下聲斷碧雲中稍
歇沾花雨還吹落帽風萬松期不至半偈欲騰空
　　九日馬黙齋送姑蘇酒至次韻奉答
姑蘇一壺酒九日到山開即事焉能賦頽齡漫愛杯清
風生菊徑落日滿溪臺酩酊藜床上雲來覆老萊
　　求茘枝栽貞節堂
<pb:KR4e0108_WYG_007-4b>
髙榜近東溟朝光滿北楹欲便清晝睡須待緑隂横名
木從誰假幽居賴母成君家多黑葉火急送雙莖
　　華山飛翠
何處青天外穹然起一丘山名疑屬我詩景盡歸樓九
夏雲長潤千巖翠欲流野夫好遊走衰病只羅浮
　　對鶴
潦倒溪翁誰人疑鳥不疑閒將鶴起舞不作老無竒任
病還親酒雖慵不廢詩悠然清唳外一枕到皇羲
<pb:KR4e0108_WYG_007-5a>
吾晚病兼貧麻衣穩稱身朝來叅兩鶴花底作三人日
出東南雨鶯啼宇宙春三杯下衫袖拂拭舊龍唇
　　題羅一峰贈馬龍道南巻
花發春來少愁添老去長髙才想傾蓋昨夜語連床天
下羅公佛湖西馬子香離筵一杯酒歌苦莫相忘
　　飲陂頭
入崦花叢宻遵陂石路髙柴門過午飯村老對春醪水
白都如練風清不作刀自然五字句非謝亦非陶
<pb:KR4e0108_WYG_007-5b>
　　呉村弔莊節婦墓
豺虎何由近風濤浩若無行人看墓榜英爽在清都江
暝雲長合原寒草不枯乾坤不朽事持此報君夫
此里有此墓千年亦不磨世方逐蔡琰吾甚敬曹娥淫
盜死殊色良人及逝波江翻練裙帶激烈有遺歌
　　懷古次韻王半山
三徑五株栁孤村獨板門先生正髙卧衆鳥莫交喧晉
宋當時改乾坤此老存手中一把菊秋色滿丘園
<pb:KR4e0108_WYG_007-6a>
相逢疎栁下賔主兩忘言處士乃無履江州初到門低
頭入茅宇散髪對金罇長揖朱轓别狂歌向小園
　　即事
龍溪一片水何處是真源沈吟搔白首竚立向黄昏宿
鳥争投樹歸牛漸滿村少年誰氏子歌吹隔江繁
　　經故居
到溪田作圃環堵樹為門老憶先廬在貧知草座温三
遷時己後二紀恨空存舊事無人話斜暉滿故園
<pb:KR4e0108_WYG_007-6b>
　　容琴月生孫以詩來賀之
春意復西良孫枝茁更芳自堪為喜極誰肯笑詩狂竹
杖還渠撰金杯與客長簪花垂白髪疊暎緑衣香
　　贈何廷桂罷館歸
科頭行百里笠影落煙霞四十親舒巻尋常過酒家兒
童非講席鉛槧此歸槎共待春芳發來看舊種花
　　贈謝德明有事赴廣還
畢嫁吾何有勞君作犬商釵裙是荆布嵗月勝資粧月
<pb:KR4e0108_WYG_007-7a>
動江濤白山衰木葉黄無錢入城府來往但輕艕
月落五仙城天空一雁鳴離愁動江色歸䌫解鐘聲鷺
應船謳起溪尋酒幔行經過不買醉貪嗅早梅馨
　　有傳羅一峯觀化
悲風何處起散作斷腸聲乘彼白雲去湖西問死生四
海方懸仰一峯何可傾平生不下淚今日盡沾纓
問訊南川子(東莞林/光也)金牛有是非憂為妻子地淚濕故
人衣嵗晚流言惡天涯信使稀西風吹落葉故故傍愁
<pb:KR4e0108_WYG_007-7b>
飛
　　四月
四月隂晴裏山花落漸稀雨聲寒月桂日色暖&KR1616;&KR0008;病
起初持酒春歸尚掩扉午風吹蛺蝶低趂乳禽飛
生意日無涯乾坤自不知受風荷柄曲擎雨栢枝垂静
坐觀羣妙聊行&KR2026;小詩臨階愛新竹抽作碧參差
　　風雨夜有數十客共飯達旦不寐
老覺生涯少貧添食指繁雨中誰舉火夜半客推門室
<pb:KR4e0108_WYG_007-8a>
暗承塵濕階飜墜瓦喧平明不曾睡負鍤理花根
　　聞方伯彭公上薦剡
當時尊孔孟用世必詩書夫我何為者先生非過歟長
歌扶晚醉短髪向秋疎坐惜籬前水垂竿試釣魚
骨相合長貧巖棲累十春忽傳邦伯疏見笑北山神伎
倆只餘子行藏獨老親古來稱氷鑑誰是鑑中人
　　初秋夜
四時相代謝已度一日秋風吹露下葉月照水邊樓堯
<pb:KR4e0108_WYG_007-8b>
舜今當御巢由竟𡡾幽山靈邀夢去昨夜又羅浮
自我不出户嵗星今十週丹砂求未遂緑鬢去難留時
節來將晚山河值早秋西風捲雨去星月滿池流
　　秋夢
山斗英魂在江湖秋夢深還將百年淚滴破一峯心絮
酒熏天地金牛恨古今龍泉不挂墓吾欲殉吾琴
南海五千里不來莊定山何由到江北此㑹非人間短
短目相屬悠悠心自閒莫言但是夢好夢亦云慳
<pb:KR4e0108_WYG_007-9a>
夜來何所夢洗耳白龍池秋月下相照天風髙自吹永
持一瓢水細嚼萬年枝山鬼向我拜先生是希夷
　　答惠州鄭别駕惠葛布
惠我一疋葛縫衣笑不奢賦詩酬别駕愛酒典隣家獨
酌秋風裏浩歌山月斜醉魂不覺逺卧探惠陽花
　　世澤
世澤由來逺何年播廣東吾廬依外海分𣲖自南雄家
剩為裘業山餘偃斧封千秋文物類并與刼灰空
<pb:KR4e0108_WYG_007-9b>
世澤由來逺時當阨難中長鬚躬隴畆赤脚話兒童骨
肉危相保干戈晚益窮存亡一絲髪端為謝蒼穹
世澤由來逺中更幾替隆市廛懷直道夷險信隂功地
接華山隱家嚴涑水翁百年還舊物報事亦無窮
世澤由來逺誰興啓迪功今無夭顔子古有聖重瞳想
像千年下凄凉百感中痴兒何足了徒只愧家風
　　江門墟
十步一茅椽非村非市廛行人思店飯過鳥避墟煙日
<pb:KR4e0108_WYG_007-10a>
漾紅雲島魚翻黄葉川誰為問津者莫上趂墟船
　　中秋期友賞月遣蒼頭致餽以詩迓之
籠鵝并榼酒食有一金攜寂寂慙吾子依依向隔溪開
筵面華月出户望青藜若負今宵醉何不西山棲
　　即席賦
夕風生㣲凉池塘散月光呼兒看酒具待客飲江鄉月
對歌筵徙風拖舞袖長人生行樂耳歸棹夜相將
　　盆池栽蓮至秋始花
<pb:KR4e0108_WYG_007-10b>
栽種已後時花發秋將遲雖無女伴采亦有山蜂知葉
稀因地力香逺是天資安得三閭手臨軒賦楚詞
秋露開炎萼非時不遣誇盆中玉井水溪上舂陵家酒
醒凉風發詩成缺月斜願為若耶叟種水作生涯
開花恨不早花落却生愁白露能消物紅蓮不耐秋頻
來痴小女對此淚長流不識榮枯理哀樂空相仇
此夕不能寐此樂殊無央下堂步明月月印花自長涓
涓花間露夜滴池水香但惜花月好那知風露傷
<pb:KR4e0108_WYG_007-11a>
　　圭峯閣
勝處不在逺杪秋何處尋步崖碧澗落眠石青松隂地
少滄溟入山髙雁鶩沈此時閒佇望誰識倚闌心
　　庚子元旦
風日佳元日乾坤自此春蒸空雲氣濕照水栁芽新笑
語聊供客杯盤少對人能寛垂老意花鳥不無神
　　春興
野晴花簇白山暖樹更青卯酒醉欲睡午風吹又醒閒
<pb:KR4e0108_WYG_007-11b>
拈曲江句勝讀法華經自在山牕下跏趺趣己㝠
　　晨起
羣雀曉啾啾閉門春事幽下床花到眼招手鶴朝頭永
日還書巻衰年但酒甌醉來江栁下笑引子陵鈎
　　早起
推枕起新晴披衣向小明坐忘新病减夢少夙心清軋
軋開隣户鼕鼕殺縣更跛奴呼具盥旋起遶花行
　　春懷次韻陸放翁
<pb:KR4e0108_WYG_007-12a>
江發溶溶緑山開面面青春風何氣力吹動綵雲亭時
物歸春雨交游散曉星十年江海夢誰道不曽醒
　　清明日往孔家山墓
舊隱經都㑹佳城入孔家春雲低拂馬山路曲縈蛇只
隔飄香處猶疑壞圃花九原無曉夜誰管夕陽斜
　　春興追次後山韻
萬物各得性天開一嵗春風柔翻弱羽波暖躍纎鱗穉
栁初成趣芳芹亦賞新川雲將岳雨何者不供人
<pb:KR4e0108_WYG_007-12b>
　　雨坐
風雨坐前楹闗闗雙鳥鳴正當落花處更作送春聲大
化歸無極斯人樂久生不知川上水東逝幾時停
　　弔陳毅卿墓
㣲風松下起落日照蜻蜓絮酒知吾軰春山憶毅卿由
來都大夢終寄一浮萍極目蒼岑外波濤滿地生
　　蓬萊山祭伍光墓
道骨成仙蜕名山是閬丘雲中騎欵段天上叫&KR1687;輈人
<pb:KR4e0108_WYG_007-13a>
世黄梁熟吾儕白髪秋仍㽞一杯酒何處酹金牛
　　樹穴蘭
樹穴疑生理花開不記年靈根那藉土芳氣值薫天瘦
比飡芝老清於辟榖仙平生誰得見雲嶠但蒼然
大托千尋樹真堪托此生春風巻騷怨秋月照琴聲南
極峯連起東溟水一横所棲非近地持贈若為情
　　家兄攜秉常看山予病不能往
行色千崖裏風光三月中山家愁酒少造物愛詩工好
<pb:KR4e0108_WYG_007-13b>
鳥簧為韻新花錦作叢吾能騎瘦馬不惜逺追從
　　題龜山小隱賀聶清碧新居
瀕海地三畆連雲厦數間龜山愛清碧清碧愛龜山笠
屐誰同往江湖我自閒芙蓉小溪水曽此照衰顔
　　山下别業
豕脚有濡需乾坤胡適隨看雲因坐久抱甕得歸遲家
累無多口生涯但一陂歸哉五湖樂吾未羨鴟夷
　　弄孫
<pb:KR4e0108_WYG_007-14a>
畫棟三重簷曈曨曉雀穿一兒卧我膝一兒坐奴肩風
日秋逾美詩書老未傳二雛當慰我心賞獨悠然
　　戲贈都老
蔡坑黄野舟獨坐小園幽被命為都老傾心向縣侯萬
家春且至一紀俗全偷莫倚無言化須君九借籌
　　韋夫人挽(兩山先生配/詡之母也)
人生如朝露死亦同蜕蟬有子能如詡夫人可以仙春
臺花灼灼秋浦月娟娟喚醒何州夢歸來淚迸泉
<pb:KR4e0108_WYG_007-14b>
　　次韻何宗濓
灑落儀曹句遺名得自求如何行不顧膠向漆中投無
事由來得多言大抵浮結趺樗木下即此是良謀
　　至陳冕家
逺樹晴堪數孤雲暝欲遮自憐江海迹能到友生家落
日明江色輕風動麥花相看吾鬢白不必問年華
　　金洲石(在江/中)
舟楫公餘日金洲不少㽞中流幾丈石明月五湖秋目
<pb:KR4e0108_WYG_007-15a>
擊金山寺春來白鷺洲西風從此去幾日到羅浮
　　弔李九淵
水竹更新主風花失故權夜臺無起日春草自流年萬
有終歸盡千秋不必傳倒巾此相對只有玉臺山
　　古椰寄周京
西來何處水千里不平流入海魚龍喜懷山草木愁雨
邊明落日石角上孤舟寄語周京道勞生不自由
　　德慶州舟中呈伍南山
<pb:KR4e0108_WYG_007-15b>
江漲麻墟雨天低德慶城正當擊楫處空有結趺情入
夏尋雙井沿流到七星同行鄒道士勸我學長生
　　德慶峽是年大水舟行不由故道
客路一千里羊腸八百盤時時行樹杪往往異人間竹
䌫牽江暝絺衣入峽寒倚門應盡日誰與報平安
　　和尚石
舟楫行天上斜暉巻浪花迴流忽吞吐鳴櫓極嘔啞便
可通星漢還堪著釣槎雲根僧一個疑我不袈裟
<pb:KR4e0108_WYG_007-16a>
　　南歸寄鄉舊
家在桃源裏龍溪是假名蕉衫溪女窄木屐市郎輕生
酒鱘魚膾邊罏蜆子&KR0245;行窩堪處處只少邵先生
居士舊茅齋蕭然倚玉臺獨尋寺裏去每到日西回魚
躍水萍破風推巖户開小橋殘板在長訝有人來
省事除煩惱端居養静虛栽花終恨少飲酒不㽞餘山
徑兒吹笛村田婦把鋤殷勤謝閭里勝事莫相疎
碧草東西埭黄鸝逺近山巖春花氣足簷日鳥聲閒文
<pb:KR4e0108_WYG_007-16b>
字虛堆几園林不設闗一條煙際路朝往暮來還
江邊逢野叟乂手問官名立雀黄牛近銜魚白鷺腥西
田餘故宅北崦多新塋駐馬斜陽外悽然感廢興
山童呼犬出狂走狺諸孫乳鴨争嬉水寒牛不出村墟
煙浮樹杪田水到桑根隣叟忻相遇笑談忘日曛
自愛愚公谷誰過野老家時依當户竹閒數上墻花鳥
立溪槎静牛争崦路斜懷中嬌小女學語解呼爺
紫水團沙北黄雲古刹東樓吞滄海日幔巻玉臺風物
<pb:KR4e0108_WYG_007-17a>
色求鍾鼎丹砂訪葛洪芙蓉開十丈天際白龍宫
出處有分付將非人所能君看飛鳥軰誰不顧髙騰放
意三杯酒㽞情半夜燈韋丹非俗吏靈澈自髙僧
沙渠風日美弄水愛羣兒花落鸎猶語春歸蝶未知惜
芳心未巳髙咏社公祠四序毎如此獨憂無乃癡
　　春興
野鳥飛窓静春蘿補屋穿時時嚥花氣翳翳傍林園山
鳥日暮至長鳴芳樹煙喚醒陶令醉驚覺華山眠
<pb:KR4e0108_WYG_007-17b>
　　社西村
孤村比屋静疎竹小塘幽何處還三徑如公也一丘晚
田行布狗春草散&KR1687;輈汲澗誰家女金櫻插滿頭
結茅依里社村以社西名客至惟談稼年衰不入城隣
雞上樹宿水鶴傍人鳴向晚尋牛去前岡笛又轟
君家里社西我家里社東平分社公雨不隔馬牛風𤓰
地妻能種衣巾俗與同雲邊采芝逕髙盡玉臺峯
社主對諸阡居廬散百烟共來鄉社㑹同樂帝堯年折
<pb:KR4e0108_WYG_007-18a>
花潮沒屐吹笛月隨船偶尋社西去又賦社西篇
社西逢酒伴埭北有花枝詎識愚公意聊同牧豎嬉圍
碁松崦久度馬板橋遲袖有葳㽔草還家不告飢
卜築真何意施為但自由鄉音還社阮家業且陂頭野
老眠看客山童坐飲牛無生知樂否更為問骷髏
　　寄馬黙齋
山隂元有興畫舫在須登閉閣思君子開門見老僧騎
驢山路隱挂席海波騰揣度安危事如公恐未能
<pb:KR4e0108_WYG_007-18b>
倒載輕駢駕徒行謝衆扶無錢欺老杜失策問長鬚山
雨&KR1616;&KR0008;病林風枳殻疎待君君不至春盡又何如
　　月坐
林深月到遲愛月坐成癡平生不戚戚衰老尤嬉嬉曾
西卑管仲孟子述宣尼何事由求軰區區欲有為
　　懷古
千里拜林宗行藏未始同諸賢皆好義夫子獨時中東
漢非劉氏西山是閬風堂堂四百載載籍為誰空
<pb:KR4e0108_WYG_007-19a>
　　讀西涯李學士撰趙員外滄江别墅記
江空秋月清月出秋江明水月自相得乾坤誰與争作
亭趙員外屬記李先生何時理烟艇載酒下南京
　　思親堂
父子自天性誰能詠蓼莪聲容想如在風木悲奈何草
露滴秋隴庭烏號夜柯思親兩眼淚萬古注江河
　　送鄭巡檢休官還莆
卑棲一枝足髙舉入雲層大鵬非斥鷃斥鷃非大鵬卑
<pb:KR4e0108_WYG_007-19b>
髙各有適小大不相能歸去木蘭溪溪魚美可罾
　　懷古
皇皇復皇皇開闢到陶唐遲日江山麗春風花草香閭
閻盡孝弟簡册無禎祥乾坤十二㑹巳午任中央
　　寄容一之
直以傭為業何妨睡作魔吟詩終日少飲酒一生多坐
久頭鳴籟行遲脚有鵝林居三十載一室小維摩
　　萬松草屋
<pb:KR4e0108_WYG_007-20a>
南山愛夫子夫子愛南山孤鶴去千載萬松棲半間無
愁催白髪有藥駐朱顔夜半風雷作龍來問大還
畏途千百轉回首見諸山若個幽求子結茅松樹間希
夷歸華頂黄綺在商顔分我青精飯從君亦不還
　　寄太虛上人
太虛石洞居孤絶少人依逺客攜琴至逢師乞食歸一
莆青草上四面白雲飛盡日無言説巖花落滿衣
定山聊作主石洞更無隣勸我無多事如公是一人朝
<pb:KR4e0108_WYG_007-20b>
聞履虎尾莫見批龍鱗莫笑楊朱小楊朱解愛身
　　九日寄丁明府
病裏登髙意村邊社樹蒼有歡開酒禁無力控詩狂老
鬢花簪醜秋襟水照凉如何丁明府不肯共重陽
　　菊節後五日丁明府彦誠攜酒來飲白沙社賦補
　　㑹
秋色上籬尖天髙霜氣嚴對花無阿堵笑我似陶潛節
去杯盤在公來吏隱兼江門賦補㑹勝話無窮年
<pb:KR4e0108_WYG_007-21a>
此日還供酒人情蓋亦難暫隨明府醉斷送菊花殘極
浦明秋日臨流弄晚竿遥憐張閫幕相憶在長安
百里非無地東籬不借人因君九日愛傾此一杯春菊
謝人間世官閒酒處身想無厭花意投轄暮江濵
　　對菊
種菊不盈區揮金毎顧餘古今閒計較俄頃失歡娛西
廩髙堆粟東樓賸貯書路旁楊栁樹顦顇不成疎
　　秋晚
<pb:KR4e0108_WYG_007-21b>
皎皎月又缺鮮鮮菊可收汀雲迷島嶼山雨落扶㽞市
有屠牛杌江連邏吏舟恐無賖酒處垂白對清秋
　　陳方伯恥庵挽詩
乾坤如此老沒齒向斯文公自滄溟水人無觳觫君衣
冠全素履江海挹清芬病起須持酒青山欲到墳
中年倦俯仰上疏乞山林黽勉南州牧遲回北極心民
䝉三日雨世病一鈎金殄瘁聲悲處龍蛇嵗值今
　　苦熱
<pb:KR4e0108_WYG_007-22a>
揮汗書難繼清心雨未來手提弱絲去風撼社門開指
㸃封君句摩挲土棟苔松根吾欲卧返照又相催
晚凉慰我渴秋暑著人煩拄杖縁溪足看湖到栁根哦
詩衰骨痛開巻病眸昏六月飛雲冷相思只斷魂
　　晚步
水國秋先至江村晚更幽泥筌收郭索山網落&KR1687;輈凉
入社門樹隂連渡口舟獨憐經略地吾得放歌遊
居常懶出户肯到社西頭海國諸峯暝乾坤六月秋㣲
<pb:KR4e0108_WYG_007-22b>
凉生浦樹返照下西樓今夕蒲團上前山更卧遊
　　崔清獻公裔孫潛示遺芳巻復許示遺像予既書
　　紀夢之作於其還也贈之詩
積雨階苔上經旬斷履痕誰為門下客公是菊坡孫澤
與流風逺名因避相尊丹青遺像在何日照江門
　　太夫人晚歸攜諸孫候於貞節橋下
寒花明隔塢暝色欲歸潮未愁山路黒莫放板車揺耄
耋供人事兒孫候此橋殷勤望四崦風急暮雲飄
<pb:KR4e0108_WYG_007-23a>
延縁看落日伊軋到溪西丫路依岡轉垂蘿拂蓋低喜
從中道見痴效小兒啼報賜心何極乾坤聖夀齊
　　枕上偶成
翰苑無官府蒲團了嵗年巖雲交樹白水月印沙圓懶
甚陶元亮閒於魏仲先吾曹生分薄於福敢求全
　　梅村詩次韻黎雪青
梅村梅發早已過賞花期𤣥酒初無味名家豈在詩井
寒人汲少川暝鳥飛卑髙枕滄溟者神仙定不疑
<pb:KR4e0108_WYG_007-23b>
　　次韻秋興感事録寄東所
醉眠山影裏恨不與君同松下泉來冷雞鳴日過中就
床梳白髪開户納清風起視滄溟暮孤鴻没逺空
秋露落芙蓉河山日不同物情詩巻裏天道雨聲中朝
出馬愁坂暮行船逆風欲投雲谷隱鞭鶴上層空
崑崙一池水色與銀河同問子為誰氏從師向此中短
檠非世業破笠是家風回首唐虞際浮雲㸃太空
首陽非立異栁下不妨同嵗月黒甜外乾坤軟飽中腐
<pb:KR4e0108_WYG_007-24a>
儒甘糲食烈士死長風今古誰能計賢愚併一空
　　得林子逢書感平湖事賦此次前韻
平湖千里水浣濯與誰同咄咄諸魔裏㝠㝠一夢中支
離深嵗月感慨極秋風㸃檢希顔處吾瓢合屢空
同人未為失子不善為同宦况浮雲外生涯大鱉中孤
篙撑急水弱羽試衝風佛者空諸有吾儒亦有空
　　與梁文冠
鉛槧誰分付聞君有義方紙田須樂墾畫果豈堪甞得
<pb:KR4e0108_WYG_007-24b>
雨花蹊潤隨風鳥韻長公來詩不少排日兩三章
　　與客
客訪貧家少連旬幸作東笙簧都萬籟俎豆亦千峯冠
帶迎人懶情懷傍酒濃白頭君莫笑醉袖舞春風
　　四月廿七日五鼓起索衣往來房户間失脚仆地
　　傷面咎在不謹然亦衰年久病氣弱無力之驗也
　　為詩以自悼
脛骨衰無力顛危剛莫支少年非一蹶今日獨多悲形
<pb:KR4e0108_WYG_007-25a>
模甘老醜面目對人疑呼兒教滌血不忍報慈闈
風捲芭蕉雨南窓夜擁衾人當懲樂正我已媿曽參一
一觀天命時時動此心林間子規鳥那更助悲吟
　　寄張進士廷實
是詩難入俗正坐不雕鑴水滿魚争躍花深蝶喜穿日
髙雲卧處春在鳥啼邊不及陳無已能無賞自然
　　秋中寄興同前感事韻録寄東所兼呈雲谷老隱
　　　一笑
<pb:KR4e0108_WYG_007-25b>
山人無外事白首稚兒同弄水溪堂背争棋紙局中盆
池秋見月竹院夜呼風觸事成唐句狂歌向碧空
　　偕伍伯饒楊伯順甥舅順德李子長遊李村山
遊走意何窮天樞日夜東青山都老脚破笠又春風逕
草分遥碧巖花墜小紅乾坤渾欲到何處問壺公
　　晝睡偶成寄玉臺文定上人
老脚春還短名山夢每登玉臺天上寺文定意中僧得
法休藏鉢傳心信有燈道人北窓下一枕一瞢騰
<pb:KR4e0108_WYG_007-26a>
　　春日書事
開年今日雨疎栁小塘春紫燕將歸社黄鸝欲喚人未
明事南畝選日䀻西賔元亮朝朝醉江村白酒新
　　春日江村
時候花先覺隂晴鳥自知登山嫌避客得句樂呼兒蔓
草披香徑垂楊覆淺漪美人期未至江月幾盈虧
草帶籬腰緑花簪石頂紅林園開晝景鶯燕語春風山
靄霏霏合江流渺渺東獨來橋畔路髙拄過睂笻
<pb:KR4e0108_WYG_007-26b>
　　驛吏送酒
市榼通郵吏三杯洗侍兒十分春意思一副酒肝脾江
嶺長看畫風花不盡詩混然天地内公是醉鄉誰
　　春日醉中言懷
山林亦朝市朝市亦山林兩鬢白於舊三杯狂到今子
雲休儗賦元亮已忘琴南山千丈石可以明我心
古人不可見空見古人心春風開我琖流水到誰琴無
説可傳後何才敢議今玉臺花信少扶杖更西林
<pb:KR4e0108_WYG_007-27a>
　　與客談詩
風雅餘三百唐音僅幾家夢猶將影説癢莫隔靴爬豈
是安排定胡為孟浪誇超然不到處應是用心差
　　雨中李世卿往還
助談風滿席伴宿月流衾貧賤交游冷江山脚跡深惠
連何處夢孟母此時心稍歇松齋雨還來辨繡針
　　得林憲副待用書有懷故友張兼素
蹇蹇張兼素從君致匪躬天來今日定書展故人封賈
<pb:KR4e0108_WYG_007-27b>
傅生還慟湘纍死亦忠平生兩行淚萬里寄秋風
　　寄容貫圭峯
西風扶策上病骨快新凉乞米分僧飯聞香過梵堂閉
門秋竹静語鳥暮鐘藏浩浩蒲團上還同在醉鄉
落日荒臺上疎松古塔邊身休論出世趣欲到無絃峯
閣初生月渠通自到泉西菴憑借問許住過殘年
　　江村晚望寄世卿圭峯
一望一延縁諸山進目前鄉邦無一老知舊半重泉黄
<pb:KR4e0108_WYG_007-28a>
葉寺旁下白雲池上連無窮幽澗水日夜注東川
　　贈黄進士廷章還京
錦衣在親旁飲酒日百觴樂處嫌春短離心向夜長青
雲冠蓋起黄甲姓名香五色持文綫千年補舜裳
　　白雀羣飛益髙
取勢翩翩上江空暮雨餘情輕鳩並婦聲細雁呼奴白
雪灑孤嶂青天開一圖安能隨蚱蜢跳躑在泥塗
　　得林别駕書云去秋九月嘗夢予於廣信舟中兼
<pb:KR4e0108_WYG_007-28b>
　　示道路所聞
潦倒年斯邁芳菲日自遲忽聞天上夢又落世間疑扛
鼎須憑力無才敢與知涪翁亦秋思漫寄頴濵詩
　　重過大忠祠
宋有中流柱三人吾所欽青山遺此廟終古厭人心月
到厓門白神遊海霧深興亡誰復道猿鳥莫哀吟
　　春隂偶作寄定山
浩浩川流疾㝠㝠嶺樹隂共憐春錯莫更覺老侵尋宿
<pb:KR4e0108_WYG_007-29a>
雨衰花氣朝陽絶鳥吟誰能盡天道俛仰此懷深
　　次韻寄廷實
吾猶堪起倒吾肯謝親賔在世寧須此如公故可人百
年應得見一面始能親獨向湘江去無忘越嶺春
無才傭作吏有酒喜㽞賔老更躭髙卧時還近俗人鐘
鳴山寺逺月出土床親何處期吾子笙歌玉洞春
　　築室
垂老無筋力寧非板築人居常只謾過即事始知貧海
<pb:KR4e0108_WYG_007-29b>
國秋風早山房夜氣新癡兒解了事吾坐養吾真
一室無多事貧家每作難從來無厚積况復不能慳貸
粟干知友營材入逺山三間開土閣聊得奉慈顔
　　送景易赴秋試
未達窮通理難忘得失心安能謝朝市且莫厭山林烹
鼎須兼味吹竽當好音文章無定價敝帚不論金
　　圖新書舎懷世卿時别白沙半月
月上齋垣白疎梅共主賔偶來對月飲不見如花人已
<pb:KR4e0108_WYG_007-30a>
覺書難至常疑夢與親海山猶在眼何處却逢春
　　龍眼
龍眼何年種嗟嗟舊主人卑柯今蔽日腐骨已成塵春
雨沾花足秋蟲食實頻流形非木石鬢脚半搔銀
　　始聞秋風作
西風中夜起天地始肅清白雁霜前意𤣥蟬露下聲幽
人亦何事版築初經營何時登此閣坐望羅浮征
　　題容氏輓册
<pb:KR4e0108_WYG_007-30b>
中秋悲蹟掃秋思忽依依此夜月還照何年鶴始歸𤠔
啼新宰木巷納舊蓑衣大塊終同爾誰能駐落暉
　　梅花
山竹深深逕梅花淺淺塘清冷朝弄影芬馥夜浮香瘦
骨交撑月横梢直過墻啄英終飽德靈鳯或來翔
探梅非探梅梅花滿玉臺北風吹盡日疎雪㸃荒苔色
得乾坤正精成造化胎無人知老子剛坐一牛來
何處尋梅好羅浮海上春樹環鐵橋盡地與葛仙隣煉
<pb:KR4e0108_WYG_007-31a>
藥香生鼎扳崖影落身西湖千頃水未洗往來塵
彼美枝頭雪㣲韜嶺上雲低迷明月寺掩映葛洪墳北
海罇能倒西湖地索分幽香偷未得衫袖細氤氲
手種梅千樹山寒半欲花嵗䦨知此意溪上問誰家素
豔明争雪青蘿倒綰蛇還須邵康節來駕白牛車
　　逐客
笛聲且莫哀逐客過江隈還到此邊去盡因何事來著
書多在篋遇酒輒銜杯莫言生意盡寒雨濕枯荄
<pb:KR4e0108_WYG_007-31b>
　　得張主事廷實書
十口雖無累三年不易更春雷轟令問枯木嚼官情長
夜鄉心&KR0704;何時㑹計成登髙望東海到眼是蓬&KR0801;
新凉欺老臂索被過殘更月到思君處書通在客情有
家寧免累作吏轉難成日踏皮鞋破思量舊閬&KR0801;
三口丘園舊離羣跡半更幾時重見面中夜獨馳情眠
食今何似頭顱尚可成定山名教頂賀老却登&KR0801;
持燭圭峯寺宵談㒒屢更一為方外友都沒世間情面
<pb:KR4e0108_WYG_007-32a>
壁僧猶在栽蓮社未成孤舟破危浪載月下東&KR0801;
　　次韻寄潘時用
文章豪自寄丘壑静還更久病依人世長貧愜婦情(辰/婦)
(岳氏嘗止/辰赴秋試)人為知己惜天與後生成更約齊州外從吾
泛大&KR0801;
　　久雨
樹隱雲深黒籬崩水亂流凌風快燕子上壁定蝸牛老
更憐兒病人多為草憂朝朝稽叔夜誰辦不梳頭
<pb:KR4e0108_WYG_007-32b>
　　用韻寄姜進士仁夫
書愛八分小來書喻率更雲霄初接武江海尚留情世
事非難料人才怕小成諸賢須汲汲吾老獨觀瀛
　　用韻寄林緝熙平湖
秋懐耿不寐更静復聞更水向漫漫注心含種種情士
應强到底官豈怠將成舊業羅浮外東南望隔瀛
　　用韻效寒山
貧賤恥為拙富榮常好更髙論古今事中懷名利情堂
<pb:KR4e0108_WYG_007-33a>
堂無復見小小或能成浪説神仙在從來不住瀛
四郊多竊盜村裏夜支更為語長官道能無患盜情家
家愁日暮處處望秋成飢鼯飽蒼粟苦海變蓬瀛
　　贈劉程鄉别
肅菴今又别酒醒望圭峯秋色此溪樹暝烟何處鐘功
名悲夢蝶文字恥雕蟲故里荒墳在歸來拜一峯
　　病疥用後山韻寫懷
癢極肌難忍爬深血有稜老親令就枕小婢問㽞燈屋
<pb:KR4e0108_WYG_007-33b>
漏頻推瓦床搖屢束藤同袍誰問疾端愧玉臺僧
呻吟不盡痛夕枕傍慈幃安得身長健朝朝見綵衣無
膚臀奄赤乍腫臂疑肥睡過西廊月寒空淡不輝
缺月生殘夜㣲風引洞簫心閒髪少白人老病難消出
户行看月移舟釣落潮酒錢不拄杖著處解奴腰
病枕愁更永籠燈對夜長千年無鮑叔一懶有柴桑兒
請栽𤓰地妻評作麯方花時呼酒伴酩酊出扶墻
　　贈黎蕭二生别
<pb:KR4e0108_WYG_007-34a>
白髪孤燈坐青春二妙來若無天地量争得聖胚胎至
樂終難説真知不著猜濛濛烟雨裏歸思若為裁
　　野坐
團蓋青松午重裀緑草春野晴鶯得意花盛蝶傷神斷
靄生西塢殘潮下暝津竹根酣共卧不覺蘚沾身
　　梅花
世傳詠梅句天下共稱竒花有無言妙人間都未知正
嗟同賞絶又過半開時安得邵康節為我問庖羲
<pb:KR4e0108_WYG_007-34b>
風月交游淡江山几席閒夜深花睡去時有夢來還引
步尋香易無心弄影難乾坤㽞此妙何處&KR2026;孤山
　　謝客
客舫初辭岸主翁仍在床十年今轉數一飯故難償竹
杪風生汗天邊雨送凉所思黄叔度嵗晚得同堂
漾漾湖侵岸蕭蕭風引旗問兒打皷處是客發船時鬻
屨時將暮迎門俗久衰秖應巢許軰掩口笑人癡
　　寒雨中作
<pb:KR4e0108_WYG_007-35a>
有期久不至旦旦問童奴雨過荆扉濕風回樹葉疎興
移剡溪舫詩在灞橋驢風韻今誰繼千年勝事虛
　　喜梁文冠至
駐槳梅村夜風光勝早春直知花是路不覺月隨身草
木皆知舊江湖多賤貧短蓑來往數等是最閒人
　　雨中栽竹
心被清虛引非闗索竹看檐前纔數個淇上已千竿㣲
雨土初覆北風天正寒昆丘有孤鳯何處喙琅玕
<pb:KR4e0108_WYG_007-35b>
　　楚雲臺呈世卿
三杯拈鐵篴見月上瑶臺初弄山石裂再轟仙鶴來夜
闌試静聽曲罷仍遲回何必楊州去前村多美醅
行窩還幾處雲水且吾臺雨脚風吹斷潮頭月湧來野
橋牽木渡沙逕逐牛回亦有採樵者放歌行負醅
有月嚴光瀨無金郭隗臺悠悠百年内又見一人來水
檻秋逾好山雲暝欲回相逢各心醉一語浹春醅
爽氣通秋服溪流静晚臺髙樓多自愜真賞復誰來對
<pb:KR4e0108_WYG_007-36a>
月詩方妙看山夢始回市沽堪便醉况乃是家醅
　　寄吳明府同世卿遊玉臺
圭峯雨初霽䇿馬向松闗流泉忽滿澗白雲長在山棄
置千般事來投半日閒上方禪榻静坐到暮鐘還
　　生日答吳明府獻臣
生日何人記南枝報長官酒香同客醉花少避人看後
甲惟元祀浮生又五寒凭軒一長嘯風日滿江山
　　尋梅飲李鴻宅用服周韻
<pb:KR4e0108_WYG_007-36b>
今晨風日佳策杖去尋梅獨樹山中老危枝石上開時
看殘臘盡人望早春來誰解忘情得神功付此杯
　　贈世卿别
客路經南岳湘帆背岳開江湖閒老夢嵗月是君來相
見兒童喜别離琴瑟哀惟應楚雲外更起望仙臺
豈無千日酒花下與君同客思朝臨水歸旗夜引風一
槎當浦口(謂莊/定山)一枕在遼東(謂賀/克㳟)何事今為别藤蓑還
贈公(世卿乞子/藤蓑贈之)
<pb:KR4e0108_WYG_007-37a>
　　贈世卿遊山
萬丈崑崙頂㝠棲憶老闗君看白龍水何似黄公山有
酒終日醉無官到處閒南風乃何意又送楚舟還
朝來生紫氣此地一函闗帽頂花沾雨雲中人下山相
逢欲大笑不語是真閒晚向東亭醉猶能騎馬還
　　世卿將歸
㑹有還鄉意深慙不自量母留兒作伴妻為客求漿臺
榜明朝旭松堂閉夜凉延縁過殘夏滿意泛瀟湘
<pb:KR4e0108_WYG_007-37b>
與君雲水别何夢得商量合是真調鼎能忘老賣漿還
山非早計舉棹是秋凉有路通衡岳無詩弔楚湘
　　贈饒鑑
君又去東津東津月送人周游千里道細問百年身野
色淡將暝江桃疑是春丹青如可贈畫我小崑崙
　　梅花
草木自有性湖山更乞靈氷霜仙骨痩桃李世情腥惹
袖香全别和&KR0245;子未青未須攜鐵笛吹月上湖亭
<pb:KR4e0108_WYG_007-38a>
　　喜何竹窓重過白沙話舊贈之
此君為别久不逐衆芳彫白葛身已老青雲郎獨超春
風吹細浪落日泛輕橈楚雲有髙樹未肯挂公瓢
憶年四十許公弟立如山行止相料理漁樵共往還餘
情空耿耿秋鬢各斑斑不是公憐我清顔誰更攀
　　聞林緝熙初歸自平湖寄之
短世淵明醉長愁子美謌髙情誰復爾久别公如何淡
月初出浦好風來颺蓑買田滄海上耕亦不須多
<pb:KR4e0108_WYG_007-38b>
　　張地曹寄林縣博用韻答之
無心雲自在得意鳥同謌白骨可人醉(杜詩古人白骨/生青苔如何不)
(飲令/心哀)蒼生如命何漁樵真有道烟水别傳蓑想見滄溟
外東南月更多
安得李太白樽前同爾謌自從識象罔未始離無何草
長遊人路風鳴桂樹蓑東鄰古大嫂揜口笑何多
　　和子長民澤論詩寄興羅浮之作
飛雲干老夢拉伴騁遥臨揮手謝人世聞歌生我心今
<pb:KR4e0108_WYG_007-39a>
年春又過何處洞還深相憶山樓暮依依向逺岑
　　再用韻示諸生
賢聖低回久千年想一臨希顔非樂道疑孟失求心逸
駕行應速寒泉汲務深嘗聞根本學不盡泰山岑
　　贈李司訓别
江門雲水地不絶往來交已恨栽花晚寧辭抱甕澆月
疑窓下枕風語樹頭瓢精舍明朝别何時還見招
　　再次寫懷
<pb:KR4e0108_WYG_007-39b>
孤形將影住一臂與誰交矯矯志欲競棲棲習恐澆江
山一得手風月盡歸瓢始覺逍遥外人間未易招
　　代簡畣府尊林先生慶老母生日
有母年齡暮逢辰喜懼深多儀安敢却揣分故難任錦
段拈香拜仙醅洗&KR0678;斟獨慙非節孝未了百年心
　　秋坐碧玉樓
造次中秋過商量九日來詩將秋景淡菊共老人開時
節陶潛醉江山宋玉哀平生滄海意不受白鷗猜
<pb:KR4e0108_WYG_007-40a>
山中猶逺志小草已人間(近得東白先生書在山/逺志出小山草故及之)不是
無經濟誰能斷往還江魚肥入饌霜橘緑堆盤問我心
何住紅藤拄杖端
碧玉架雲端朝朝倚玉看時情膏火裏世事奕棋間古
榻多便静華簪不博閒籬根散髪醉又對菊花斑
　　夢楊敷道定山事
夢語者為誰湖西舊見之聊寛野老意未了定山疑貧
病吾猶是多愁俗豈知百年將滿日心亂不成詩
<pb:KR4e0108_WYG_007-40b>
　　九日嘉㑹樓登髙
引步下前除兒扶杖亦扶㑹於何處勝客有去年無天
道常流轉園林又變疎暫㽞賞今日醉莫看茱萸
兼有吟詩病何妨著酒扶景逢佳處少句向&KR2026;時無醉
去乾坤小醒來伴侣疎今朝嘉㑹㑹不盡看茱萸
半酣壺矢折又減兩三扶九日江門有千年栗里無山
形當晚瘦脚跡向秋疎問我登髙去都忘菊與萸
溪邊菊一區溪竹兩相扶草木從吾好風霜殺此無閒
<pb:KR4e0108_WYG_007-41a>
同元日醉浩笑一生疎試問干雲檜何如小沜萸
　　楚雲臺觀民澤所栽菊寄民澤用作九日韻時民
　　澤還五羊未返
當軒玉朶孤植竹翠莖扶香細風初動神清俗本無寒
深溪井涸月出山瓢疎何處異鄉客永懷歌茱茰
　　野菊吟寄子長再次
野菊生何處尋香杖偶扶孤標猶訝絶佳色舊知無老
弄真成獨秋來不作疎金樽誰九日引滿對茱茰
<pb:KR4e0108_WYG_007-41b>
　　吳明府送菊次韻答之
黄菊有名花淵明無酒官酒多人自醉花好月同看老
未厭人世天教共嵗寒未應攜不去髙步蓬萊山
　　答周潮州萬里
今代潮州守濓溪是一門乾坤吾道在嵗月此心存行
次天邊路書投海上村夕愁空竚望風雨暗髙原
　　汪巡按見訪
嶺南經略地柱史不謀身料理安危事更張文武臣風
<pb:KR4e0108_WYG_007-42a>
行先動草寒極正開春傾蓋江樓暮揮杯勸故人
　　寄題小圓岡書屋和民澤韻
四野雲飛盡圓岡一室清至虛元受道真隱或逃名有
疏㣲言塞無為大業成一聲聞絶唱五岳看全輕
　　劉少叅見寄次韻奉答
西川一杯水為我浣詩塵身落滄溟逺心將翰墨親江
樓初見客野徑别藏春十郡停車地千峯擊壤民
　　贈李世卿
<pb:KR4e0108_WYG_007-42b>
楚客復歸楚青山此送君往來十年破精力半生分著
意當時見㽞情異代聞若非真有見何處謝浮雲
三尺短春蓑山風吹薜蘿人材非管樂吾道本丘軻送
老諸名岳全生一病窩相思憑寄語路打祝融過
落日蒼梧望清風發棹謳楚山正西上江水自東流作
伴春攜酒談詩月滿舟洞庭看未透更上岳陽樓
　　題黄公釣臺
小小離人意羊裘却未工今人多白眼為我謝黄公弄
<pb:KR4e0108_WYG_007-43a>
釣浮沈見登庖撥刺空浩歌泉石裏况有古人風
　　曉枕示湛雨龔曰髙
二千六百丈脚底是飛雲悠悠四十年欲往念徒勤多
謝紅藤子扶吾還數君鐵橋問何如見景勝於聞
萬年如一瞬莫問我浮生風雨將秋至山河載月明語
簷幽鳥樂對竹小童清夜夜湘江夢與君何日行
　　再和曉枕寄廷實
仰見雙白鶴髙飛入紫雲茍無脱俗意安用看山勤好
<pb:KR4e0108_WYG_007-43b>
句能傳我幽期敢後君異時鐵橋詠莫遣世人聞
萬往皆有復左車不復生西風今夜起朗月四山明天
馬非常步鐵橋相伴清去去莫復顧衡山頂上行
　　曉枕再和
平生老黄石引望空白雲無人知感激為我盡殷勤何
處尋吾契名山訪道君洞天三十六步步聲相聞
外生即非死胡為樂久生去來大化内俗眼未分明我
夀元無極君才亦太清五峯南斗上何日踏歌行
<pb:KR4e0108_WYG_007-44a>
　　中秋
平樓時穩步身虚欲翩翩明日秋始半中天月最圓武
昌書未返督府句堪傳衡岳那能去羅浮何處烟
廣寞天自然浮雲任飄翩隨時有憂樂與物無方圓酒
底月未咽水中神莫傳去年今夜艇吾欲破湘烟
　　彭司冦挽詞
男子固多竒如公更不疑經綸思昔日功業問當時鬼
幸村巫小棋還國手知杜陵秋月下興盡八哀詩
<pb:KR4e0108_WYG_007-44b>
侃侃亦誾誾行違榜要津鳥還江上暝人老世間春禄
盡休言命愁多不為親武夷最髙處東望一沾巾
斗氣空遺劒牀燈不照琴春懷不自得老病忽相尋事
往浮雲夢山餘宿草心平生孺子意絮酒一何深
　　題雲津書院太和劉氏
雲津杳何許試向巻中尋不覩六經教空餘百代心嵩
陽思識面白鹿尚遺音家有鴛鴦譜何須更問針
　　春日冩懷
<pb:KR4e0108_WYG_007-45a>
水際尋芳去花枝隔水新可憐今日望不是向來人紫
袖垂垂下黄鸝樹樹春東風天外至南岳夢中身
一觴復一曲不覺夕陽殘好景我只醉春風人未閒青
紅今滿路風日未登山何如海中鳥鼓翅蓬萊間
　　贈周文都
君行無日矣奈此别離何道逺書難寄年衰病更多行
行慎自愛浩浩不同波若見東山北㣲言共琢磨
　　贈黄希顔春試
<pb:KR4e0108_WYG_007-45b>
北風雨如注是底别離時黄色眉端動青雲足下馳兒
童酣世豢國士醒心期去去江流疾還君一贈詩
　　詩罷懷白洲先生
山東無近耗(白洲時為山/東左方伯)海上立斜暉童子&KR2026;牛去漁
翁罷釣歸登舟人欲别(周文都赴/㑹試將行)見月鳥還飛何限相
思意千峯獨掩扉
　　贈丁一桂
初月照甘棠千門一炷香南風催返棹西朢欲沾裳有
<pb:KR4e0108_WYG_007-46a>
廟旌遺愛無金歸故鄉未知忠定者先請問崇陽
　　奉寄筠巢翁
昔别筠巢叟如今是幾年華巔將朢百碧玉屢添年寥
寥千古下望望五峯前何日扶溪棹還來别老仙
　　鄧御史公輔寄新刻陳君舉論孟古義復以是詩
兩漢非三代人才逐世低市朝多畫虎文字笑醯雞古
義昭昭對終篇短短題不因歐六一争得見昌黎
　　張綱
<pb:KR4e0108_WYG_007-46b>
漢臣張御史何事便埋輪欲作千年計都忘一個身堂
堂見意氣黙黙愧經綸却恨程明道丹青失冩真
　　吳節婦
江山逢此㑹真地作光輝路轉扶溪北山來越嶺西春
光流聖澤明月照霜帷碧玉遥相賀雲中卧賦詩
　　汪海北訃至
西所今亡矣皇穹肯不仁眼中還見此天下豈無人海
闊書頻至神交夢亦真人間秋半後回首一沾巾
<pb:KR4e0108_WYG_007-47a>
誠至通金石乾坤正惜君懷沙人不見修古恨空聞殁
世能千載還山但一墳海山今夜月空照水中雲
望望白洋水滔滔碧玉流白頭聞有是傾蓋忽相投天
柱峯常在神龍雲正浮悲歌掩圖畫淚落不能收
英雄滿襟泪不灑兒女胸窮愁當盡夜浩歎起秋風幾
㸃星初落千峯日未紅髙樓慵引望興盡一宵中
　　示景易
長鯨千里鬛靈物一生竒化成端有日潛躍貴因詩感
<pb:KR4e0108_WYG_007-47b>
應天終定早暮命難期信知抱甕是安事桔橰為
　　題丁長官祠
千山多雨後百姓苦飢時老病無人問低回只自知百
感觀空盡扁舟適楚遲詩成逺莫寄分付長官祠
　　漫筆
行年七十二七十一年非漁樵真有分語黙各因時比
恨四愁具方年伯玉衰未行元屬我天命更由誰
　　題筠巢巻
<pb:KR4e0108_WYG_007-48a>
手把筠巢巻口詠筠巢詩白頭心折處碧玉夢醒時夢
將人待逺心與此君期想見千林暮還同一鶴棲
　　寄張梧州克修
還家臣軄盡攝守郡符新心同端溪水跡比峽山雲朝
野無交牘桐江有釣綸時無張刺史脚板但空聞
　　贈黄化州歸莆田
有客來何處多年守化州白雲秋自好碧玉自相投日
月催人去行藏悵此休武夷洗足罷回首望羅浮
<pb:KR4e0108_WYG_007-48b>
　　枕上偶憶舊遊南海祠因懷故友林暕
子覺饒英氣攜書話此宫清祠無厲鬼大水有真龍過
客窺諸葛論詩病長公往來三十載美惡併成空
　　卧遊上游庄
上游何處是試唱上游歌入澗花迷路出門雲滿蓑景
勝開圖畫春香醉綺羅静對南岡頂月明秋更多
　　次韻荅鄺筠巢
飄飄八紘外逺意竟誰分我抱三年病天生幾様人十
<pb:KR4e0108_WYG_007-49a>
年營一壙萬骨掩孤墳休休莫復論局促此乾坤
　　次韻遊上游黄雲山
繫艇黄雲下黄雲幾度歌登髙雲壓帽度宻雨沾蓑瀑
澗宵鳴瑟山花晝擁羅野人攜茗榼路打鐵橋過
　　荅容北溪見訪
曲徑黄雲外青山一路深巻為乘興地人間何處尋白
龍三畝水紫府萬回心錦囊挑不去千峯暮色深
　　中秋撥悶用舊韻
<pb:KR4e0108_WYG_007-49b>
疎星圍碧玉秋氣正平分共持今夕酒又減去年人白
髪來千丈青山忽數墳年光付流水萬物信乾坤
晚有悲秋意秋來此夜分可憐清夜酌盡是白頭人紫
蓋終攜病朱陵願卜墳誰能天地外别去&KR2026;乾坤
　　諱日
雖貧還講諱兹事俗之常時節難虛度杯盤秪自傷五
鼎終難具千秋敢易忘痴兒雖未了清白永流芳
　　迎醫寄左明府
<pb:KR4e0108_WYG_007-50a>
帆開春鳥起篙響曉鴉連日出千江水風連一路烟病
苦魔難敵情真事可憐平生左明府應惠濟生丸
　　贈陸醫士左明府遣來
山雨睡初醒門前報陸生手持王氏藥重是長官情分
付一杯茗剛勞幾日程小詩何足謝聊以著佳名
　　寄東所
病久惟聽命詩成不浪傳門前花十丈玉井正開蓮數
椽剛到地一棟且横天不亡吾道在萬萬嵗相連
<pb:KR4e0108_WYG_007-50b>
　　春日偶成
菊殘猶可對人老不須嗟水閣風低栁山籬雀啅花千
門盡桃李十畝未桑麻大禹須治水顔回却卧家
競長家家栁齊開陣陣花春深添富貴人老舊烟霞欹
枕黄鸝近開窓白鳥斜草𤣥無意緒呼酒對侯巴
　　白馬菴聨句
人生須此㑹何處問隂晴(白沙/)動蕩乾坤氣調和鼎鼐
&KR0245;(懷玉/)公來山閣雨天共主人情(定山/)未了鵝湖興江
<pb:KR4e0108_WYG_007-51a>
城又殺更(宗𣲖/)
寒風吹角短細雨打更長(白沙/)天意㽞行李燈花喜對
床(懷玉/)衣冠真率㑹尊俎太和湯(定山/)何限春消息梅
花不斷香(宗𣲖/)
　七言律詩
　　與友約遊仙井
仙井㑹容雙眼到病軀須著一笻扶春風有客來相問
何日扁舟進所如世道難交終索寞幽居擬卜只虛無
<pb:KR4e0108_WYG_007-51b>
憑君寄語山靈道欲傍啼𤠔借一區
　　馬貞卜築圃中與容貫同處
何處有花堪結椽溪邊園裏樹相連一齋一榻同燈火
江草江花自嵗年元亮髙樓須避俗巖青異骨合成仙
東風兩岸黄鸝語我亦中流坐我船
　　自斗岡還至汾水江值暮
歸舟欲背南風發别琖初開落日斜社曲寄聲憑驥子
(是日景易/有信促歸)武陵回首惜桃花東遊西泛經旬日揮翰㽞
<pb:KR4e0108_WYG_007-52a>
詩到幾家滿眼却愁歸路黒時從野老問江乂
　　弔崖
天王舟楫浮南海大將旌旗仆北風義重君臣終死節
時來胡虜亦成功身為左衽皆劉豫志復中原有謝公
人衆勝天非一日西湖雲掩鄂王宫
　　子陵
誰將此筆㸃行藏真有乾坤日月光三尺羊裘幾銖兩
千秋龍衮共低昻客星天上何須急老脚人間不浪長
<pb:KR4e0108_WYG_007-52b>
㽞得先生在台輔不知東漢可陶唐
羊裘不返道終疑玉帛雖來事可知天下君臣光武召
世間膾炙子陵碑故人不改狂奴態一事堪為百世師
九鼎漢家從此重聽歌山谷老人詩
桐江秋水來天地照見千年老鳯還太史直書形迹外
先生猶在是非間交情此去投當宁年事何勞列從班
欲向東吳問遺老江湖容有此翁閒
先生如此亦天民髙坐桐江一水濵却到陵夷排亂賊
<pb:KR4e0108_WYG_007-53a>
方知名節是忠臣白鷗自去江湖逺黄紙何來道路頻
往往見人東廡下傷心一代帝王真
　　讀張曲江撰徐䀻君墓碣
杜陵烟艇曽來否相國銘章今在亡千古我能生感激
一碑誰可借輝光江波自映蒲輪返原草還沾絮酒香
事異鑿坏終逺去鴻㝠天濶道之常
桓靈而下使人悲却憶陳蕃在郡時何處公車還欲召
平生此榻竟奚裨事機成敗我當算天命去㽞人得知
<pb:KR4e0108_WYG_007-53b>
萬古江山一回首風清月朗䀻君祠
知心未問陳蕃軰欲起先生在帝桓自古山林輕禄位
至今朋黨惜衣冠尋常笑語諸公撫七十支離一老看
誰道開元張相國重磨碑碣冩心肝
一木能支大厦顛棲棲徒只喻當年身垂白髪西山裏
光射青牛北斗邊信史只今文獻碣清風何日豫章傳
狂歌亂耳不足獻依舊生芻置墓前
　　西山驛晚望
<pb:KR4e0108_WYG_007-54a>
晩來花雨濕詩囊晚上郵亭望大荒南盡海旁諸郡淺
西來天上一江長漁歌落日還孤艇樹隔啼鶯背短牆
料理憑髙非一事樽前誰與共平章
　　秋江漫興
能傾瓦&KR0678;深深酒不盡秋江短短篇閒弄孤舟移白日
明開兩眼看青天鷗遷逺渚眠何處雲颭髙風落此川
野老隔波頻問訊可能無意向神仙
　　送羅養明還江右
<pb:KR4e0108_WYG_007-54b>
長寄湖西夢裡身扁舟春早忽相尋乾坤自古悲難合
伯仲而今契亦深草色正催公子醉花枝不稱老年心
何須袖却鴛鴦手更向滄溟問我針
懶作人間賣卜仙紅渠浪裏枕書眠詩篇到老絶求世
酒琖逢春不愛錢鷗鷺一羣清似雪江湖諸子逺如天
扁舟忽報金牛信也得江花對惠連
　　村中即事
山風處處聞松花江市日日來魚蝦髙田一弓走獵犬
<pb:KR4e0108_WYG_007-55a>
灌水幾株叢老鴉正逢元宵市燈好亦有雜劇村鼓撾
野老西疇急春事長揖縣官歸縣衙
　　曉枕過金洲戲作
行人拍手笑天公十月江湖未朔風旭日上天纔半赤
晴霞照水忽殷紅注目九江來艇急回頭三老著篙慵
何須却是蒼梧道不道天公也笑儂
　　清明前三日有懷亡友伍光宇無子
先生英骨葬蓬萊幽思憑髙不易裁荒嵗無窮春易老
<pb:KR4e0108_WYG_007-55b>
清明將近雨還來皇天自失包胥定泉壞誰興伯道哀
尋樂齋前數株樹月明空有鶴飛回
　　禱雨呈縣主丁彦誠
峯頂為壇五土升皇穹端合享精誠雨聲先到玉臺寺
雲氣初蒸緑護屏野老分錢須一虎病夫獻茗走諸生
年豐我欲招神貺絶壁髙鑴令尹名
　　奉陪趙提學崖山慈元殿弔古
信國諸臣近有碑一陵瀕海尚堪疑荒山野水無人到
<pb:KR4e0108_WYG_007-56a>
落日輕風送我旗天地幾回人變鬼風波萬里母將兒
萋萋芳草慈元下邂逅漁樵問舊時
　　李德孚輓歌詞
此翁白髪已垂肩猶借滄波十載眠(德孚己丑偕子自/京師歸不復出至)
(是十年/而卒)一舸載書同載酒幾家㽞藥更㽞錢山陽笛奏
西樵月(西樵南海山名余曩與伍光宇同/遊後有西樵山感舊詩即此山也)薤露歌傳大
石篇(大石即德孚/所居村名)誰道人生只如此兩行衰淚落江烟
别時已動東游興别後還深永訣悲夫子春秋能六十
<pb:KR4e0108_WYG_007-56b>
故人涕淚不童兒身如南郭人間老家有文溪地下師
修短未知人喜戚天涯孤影日凄其
　　題莊定山詩集
春風一曲有霓裳不落人間小錦囊今代名家誰李杜
先生髙枕自羲皇乾坤兀兀中流柱風月恢恢大雅堂
莫道白沙無眼孔濯纓千頃破滄浪
　　浴日亭次東坡韻
殘月無光水拍天漁舟數㸃落前灣赤騰空洞昨宵日
<pb:KR4e0108_WYG_007-57a>
翠展蒼茫何處山顧影未須悲鶴髪負暄可以獻龍顔
誰能手抱陽和去散入千崖萬壑間
　　扶胥口書事借浴日亭韻
早春約我扶胥口今日進舟黄木灣使君已去漫㽞諾
水國獨吟空見山老向烟波真得地晚來風日更開顔
明朝去&KR2026;南川子與話平生水石間
　　宿㰖山書屋
一片荷衣也蓋身閉窓眼者乃何人江山雨裏同歌嘯
<pb:KR4e0108_WYG_007-57b>
今古人間幾屈伸長與白雲為洞主自栽香樹作齋隣
山中甲子無人記一度花開一度春
　　别欖山
羅浮山色眼中來老子心情不易裁髙浪不驚南海舶
白雲聊共㰖山杯未知竹徑㽞人否那問天公著雨催
主人更道秋來好收拾黄花待我回
　　餘興
何處秋聲入短琴江邊蕭瑟起楓林空歌白雪兒童笑
<pb:KR4e0108_WYG_007-58a>
不負滄波老子心釣石摩挲雲氣暖睡沙展轉月㾗深
眼中昏嫁隨時了只有床頭鬻犬金
　　陳冕來遊白沙至仰船江遇石尤風舟覆
中流幾覆程夫子何况白沙門下人賢軰何曽負天道
老夫正自怪江神仁義幾回驚濶論利名何處不通津
祗應歸拜庭闈日棄置艱難不肯陳
　　羅一峯輓詞
今我何敢私一峯百年公論在兒童要知此老如君實
<pb:KR4e0108_WYG_007-58b>
更恐前身是孔融青天白日人千古五典三綱疏一通
天下何常乏知已我言剛與定山同
狀元文史少㣲星翰苑為官謾兩京既有光華争日月
那無描畫在丹青表章細事憑諸老悵望髙風激後生
千秋欲與蘇徐並湖水中央更一亭
芙蓉城下白騾還更見一峯何處山晚覺神仙真妄誕
肯㽞精爽一追攀髙才轉盼交游内元氣驚心宇宙間
此日迸空為誰泣衰齡何意向人寰
<pb:KR4e0108_WYG_007-59a>
　　杜阮看山(客貫卜/居之地)
曽於海上看羅浮魂爽髙飛未得收一片好山還入眼
兩巡痩馬更回頭青浮竹杪岡連峙紅浸花枝水曲流
君若卜居須卜此澗邊黄髪是巢由
數家種竹已成林共有平生下築心草木總偷春色早
雲霞偏傍晩山深鶯聲早赴山靈約松蓋先分地主隂
欲置一菴三級土結趺髙榻對南岑
　　代簡荅伍郡主為莆田林侍御求草書
<pb:KR4e0108_WYG_007-59b>
閉門一病九十日小草大草生荒蕪山癯須愛老狂客
府主正逢賢大夫藥裹君臣何處有墨池風雨坐來無
秃管已馳林侍御如今雪繭不還莆
　　東亭奉别憲副陶公
父老連村擁畫航東亭西日引杯長舊是宰官今憲副
後來新㑹古桐鄉指揮戎馬能千里表裏山河捍一方
太史但收能吏傳昇平不必問耕桑
　　蔣宗誼以厥考樵林摘稿及其所著續宋論見寄
<pb:KR4e0108_WYG_007-60a>
　　代簡奉答
江右詩書不乏賢君家父子盡堪傳樵林一摘幾千首
宋論直窺三百年西漢文章遷史後東吳風月定山前
乾坤隻眼知誰在不是楊雄不好𤣥
　　寄景星海上
妬花暝雨迷千里隔水殘紅度幾車夢破三更子規鳥
香來一樹木犀花病夫老去頭如鶴稚子春來髮似鴉
海曲傳詩意無盡更期何處問丹砂
<pb:KR4e0108_WYG_007-60b>
　　次韻都憲朱公歸興
當日頭顱也未然相逢休問買山錢葛巾旋把陶潛酒
烟水將歸范蠡船嶺表他年須領略桂陽秋月憶髙眠
大臣去就嫌疑絶還似嘉謨贊九天
　　命孫田
新開斥鹵走通川賸種烏穧益税錢士不居官終愛國
孫當從祖是名田幸生天下承平日屢見人間大有年
從此不須憂俯仰茆齋向暖抱孫眠
<pb:KR4e0108_WYG_007-61a>
　　辛丑元旦戲筆
酒杯不與年顔老詩思還隨物候新分外不加毫末事
意中長滿十分春棲棲竹几眠看客處處桃符寫似人
除却東風花鳥句更將何事答洪鈞
　　與謝胖
栁市南頭望客舟青山無語水東流江花自對黄鸝晚
風雨偏催白髪秋宇宙萬年開老眼肝腸一縷入春愁
明朝日出波濤暖依舊忘機對海鷗
<pb:KR4e0108_WYG_007-61b>
　　重贈張詡
風雨何人來欵扉滄江烟艇疾於飛正將白首憐傾蓋
不管春泥得上衣詩句與君争出手酒杯中我自忘機
傷心萬里滄溟水又逐長風破浪歸
　　&KR1616;醿將開值雨
相看無語只沈吟蓓蕾枝頭已簇金山雨不來昏晝景
東君容有妬春心較量花品終何益茫昧天機亦自深
明日隂晴還未定一尊何急對花斟
<pb:KR4e0108_WYG_007-62a>
　　答梅繡衣見訪
一春烟雨暗荆扉繫馬憐君共落暉酒琖香風吹月桂
硯池清露滴&KR1616;&KR0008;水中郭索嗔皆是屋上慈烏愛亦非
天道不移人自異紅塵飛上釣魚磯
　　陳庸被盜張詡有詩唁之因次其韻
三尺龍泉八尺身書生膽氣欲驚人亦遣偷兒知我輩
還將直道是斯民風連蜀&KR0334;東方曉雨洗荼&KR1048;昨夜春
白舫望君心若渴清川照我髪如銀
<pb:KR4e0108_WYG_007-62b>
　　曉枕
天時人事莾何窮睡破山窓正惱公幾㸃木犀三月雨
一聲蜀魄五更風青春有限年年老白髪無私個個同
莫共老人論甲子閭閻稚子亦成翁
　　詠鶴
孤山赤壁兩茫茫疎栁江邊一草堂塵世事多黄髮老
仙禽真對縞衣郎風傳蕙帳聲猶裊月落芝田影漸長
却怕茶烟生一縷等閒飛去碧沙旁
<pb:KR4e0108_WYG_007-63a>
　　憶鶴
孤山有月好西湖只問湖中鶴在無頸閣痩軀三尺半
聲揺殘夢四更初青田别去何由見赤壁飛來不受呼
寂寞小齋誰作伴賽蘭香裊舊團蒲
　　謝惠壺
江上花邊到一壺春風日日要人扶數篇栗里乃何趣
五斗髙陽非酒徒春事無多花去眼老形已具雪添鬚
醉鄉著我扶溪老白璧黄金惠不如
<pb:KR4e0108_WYG_007-63b>
　　題閒叟
前村烟火熟朝炊正是先生睡足時身在江山人在畫
目窮今古世争棋花邊擊鼓諸孫戲竹下扶笻一鶴隨
應笑書生閒未得白頭憂世欲何為
　　游心樓為丁縣尹作
城外青山樓外城城頭山勢與樓平坐來白日心能静
看到浮雲世亦輕髙閣祗宜封斷簡半年方許讀西銘
乾坤一㸃龍門意分付當年尹彦誠
<pb:KR4e0108_WYG_007-64a>
　　次莊定山清江雜興
家學華山一覺眠圖書亦在枕頭邊傍花隨栁我尋句
剩水殘山天賜年竹徑旁通沽酒市桃花亂㸃釣魚船
平生我愛孫思邈自古髙人方又圓
　　中秋夜示江右李劉二生
勝㑹古來非獨今兩生尊酒喜同斟且看溟海中秋月
莫動匡廬半夜心天道端須憐主客浮雲不敢弄晴隂
堯夫獨愛梧桐上萬籟無聲意自深
<pb:KR4e0108_WYG_007-64b>
　　辭修縣志
嘘嗟文獻荒凉久著述圖經長老宜令尹髙才應處分
病夫何者敢聞知嘗聞司馬開班范直似家翁詔小兒
史體所闗無大小千秋麟筆寄宣尼
　　寄李九淵
黄花開盡不持醪更對黄花讀楚騷江閣影流西日轉
海鴻聲引北風髙大寒天地猶堪出垂老筋骸總厭勞
嗟我與君同甲子鏡中誰讓長霜毛
<pb:KR4e0108_WYG_007-65a>
　　次韻梅侍御贈别
朱絃一弄白雲深山水何人共賞音老去布裘偏愛日
春來花樹不宜隂兩端妬復雖天道一體乾坤是此心
扶病寒江逺相送古椰葉脱北風吟
　　贈同遊馬𤣥真伍伯饒甥舅
江流東與海潮通江去潮來今古同巖洞風光詩巻裏
天涯嵗月釣船中老甥動止常隨舅小友心情愛傍公
更約鐵橋窺險絶筆床琴匣未須封
<pb:KR4e0108_WYG_007-65b>
　　立春日呈丁縣尹
浮生五十五回逢青帝來朝駕自東草色向江先自緑
桃花臨路為誰紅髙堂滿獻曽孫酒小邑初移令尹風
身著斑衣啼又笑老來真個是兒童
　　元夕
欲將斗柄作垂鈎髙掛銀蟾照九州皇帝萬年臨宇宙
羣黎無處不歌謳兩間和氣氤氲合五色卿雲爛漫浮
一曲昇平人盡樂老夫林下更何求
<pb:KR4e0108_WYG_007-66a>
　　賀冠者
都老門前十文松采帷髙映日曈曨賔迎一徑桃花裏
春在三加酒琖中禮式未忘洪武化絃歌還動子游風
王人不用投壺勸醉倒江門老石翁
　　寄髙知縣
下疑河岳上星辰何處勾連得此身天上未旌强項令
督郵多見折腰人青天白日孤城曉碧栁黄鸝萬井春
澗底菖蒲真未有堪君服食更通神
<pb:KR4e0108_WYG_007-66b>
　　次韻伯饒見示養内之作
小結菴居不化縁牽蘿架石兩三椽一函玉笈飛霞裏
半枕華胥語鳥邊東老豈知丹是酒今人多以管窺天
市中買得叅同契萬遍千週然未然
　　次韻荅伯饒見拉出釣
好共溪山結晚縁竹枝深夜響漁椽風清月朗滄溟外
魚躍鳶飛枕几邊茶竈烟銷回野艇竹竿霜冷釣秋天
少年孟浪東西走衰病于今恥復然
<pb:KR4e0108_WYG_007-67a>
　　苦熱
尋常衣汗濕青荷争奈連朝溽暑何四象隂陽分老少
一年天地幾中和水枯瓦沼蛙將徙日炙山枝鳥不歌
一事傷廉非得已竹林氷簟受風多
　　寄林虛窓
蒼梧酒興未消磨又向江門鼓枻歌鳥見畫來髙畫品
我疑詩巧是詩魔輞川樹石愁摩詰與可精神動老坡
開眼也知真有益後來嵗月悔無多
<pb:KR4e0108_WYG_007-67b>
　　晝睡
林木蒼蒼鳥哺雛江亭春與睡相宜風花已遣新年醉
氣候還増病叟癡塵世悲歡忘處了浮生日月夢中移
晨炊未熟無人喚正是飛雲曵杖時
　　對酒
竹杪風輕瓦雀哀葛巾蕭散步階苔放懷自對溪花笑
好事誰撑酒舫來白髪驚看今日老青春剛到隔年回
狂心被酒如飛鶴又逐紅雲上玉臺
<pb:KR4e0108_WYG_007-68a>
二仲為隣蔣詡家蕭然鶴髪映烏紗春來歌唱惟消酒
老去園林尚種花蚤卜居廬依木石不論日月住烟霞
小齋半夜忘眠處三尺盆池一口蛙
　　南歸途中先寄諸鄉友
我家久住龍溪上説著龍溪便有情茘子不將梨鬬美
沙螺休與蟹争衡江村婦女蕉衫窄市巷兒郎木屐輕
漫興詩多誰和我樽前忙殺馬先生
不分賔主共林塘脱下朝衫作道裝酒為老夫開甕盎
<pb:KR4e0108_WYG_007-68b>
茗和春露滴旗鎗津頭水滿鴛鴦下墻背風來枳殻香
何處與君拚坐久萬株花裏小藜床
　　與謝祐
易生忽與謝生來小雨初晴到玉臺笑我十年臯席在
為君今日蓽門開古來委吏非忘魯世外髙人亦姓回
滿眼示人人不識更從何處話根荄
　　縣主丁侯約遊圭峯齋次以病不果賦此
笋輿欲出更夷猶病入西風汗未收書閣水雲聊自晚
<pb:KR4e0108_WYG_007-69a>
玉臺霜月為誰秋主翁愛客杯盤大小吏鳴鞭道路愁
我有平生筋力在不尋齋次碧峯頭
　　懷古
五斗之粟可以生折腰殆非賢所能即生斯世須妨俗
莫道前身不是僧廬阜社中期滚滚潯陽菊畔醉騰騰
南山歌罷悠然句誰續先生五字燈
　　荼&KR1048;花開有懷同賞
看花何處發孤吟墻角荼&KR1048;又破金紫艷照人今日態
<pb:KR4e0108_WYG_007-69b>
香風吹夢隔年心多情酒伴何來晚得意遊蜂入每深
病起南窓坐終日獨憐涓滴未成斟
　　次韻林先生潮連館中見寄
烟村渺渺樹成行社屋三間是講堂竹葉林中堪送老
菊花籬下又逢霜膳夫問煑魴魚美田舎邀甞早稻香
入社撚鬚誰最數共尋佳句答年光
祖母年髙令伯歸白雲丹陛共霑衣小臣去國身多病
聖主㽞心日萬幾一飯未能忘補報百年終是懶依違
<pb:KR4e0108_WYG_007-70a>
白頭恐負垂髫志記得城西就館時
　　夜坐因誦康節詩偶成
窓竹蕭蕭正晚風溪星耿耿又秋蟲一瓢豈肯方顔子
千首將無有邵雍恨月嘯花都大雅鳶飛魚躍一中庸
無人不羨黄陳輩髙步騷壇角兩雄
　　家兄往東向村收蚤稻登舟後雷雨大作章侍坐
　　貞節堂至夜分以為憂是年甲辰家兄六十一未
　　嘗有如意之求
<pb:KR4e0108_WYG_007-70b>
花甲人間亦易回吾兄懷抱幾時開雲師暫引秋帆去
風伯還將暮雨來社酒香消荷葉冷楚歌聲起竹枝哀
天公遺我多愁事貞節堂邊炒夜雷
　　丁縣尹惠米時朝覲初歸
病叟山中觀物坐長官天上帶春回琴堂未必淹三考
村酤猶堪共一杯彩翼雲霄看得意白頭供奉愧非才
如今單父無裨補分俸何須到草萊
　　次韻張侍御見寄
<pb:KR4e0108_WYG_007-71a>
吐月山前坐四更一凉何不獻先生鷦鷯翅短那能去
駿馬蹄輕只欲行見舞緑蓑知我醉聽吟素練是君清
許尋舊雨江門下秋晚不來空寄聲
赤松黄石皆㽞侯回首丹丘是故丘明月波間休擊楫
白蘋洲上有眠鷗誰家風雨花無恙萬古江河水自流
百尺樓中朝引望望中去馬更來牛
　　聞張廷實謝病歸寄之
老夫衰病託滄溟不道滄溟亦有争正是黑頭堪入仕
<pb:KR4e0108_WYG_007-71b>
初登黄甲最知名君當出我一頭地我更期君萬里程
聞説朱明丹已熟扁舟同作訪醫行
　　偶憶夢中長髯道士用一囊貯羅浮山遺予戲作
　　示范規
飛雲萬丈來㝠㝠囊括誰將隻手擎南極回頭一閣老
鐵橋有路中天行山通碧落神明衞地有丹砂草木靈
若個長髯應識我古來真隱不知名
九節之笻手所持兩年衰病負幽期香爐瀑布還匡阜
<pb:KR4e0108_WYG_007-72a>
碧水丹山自武夷雞犬幾時同馭氣雲霄無日不支頥
可憐一覺羅浮夢不記長髯道士誰
羅浮道士説軒轅千古風髙尚可覘枕上昨宵驚短夢
人間何處覓長髯誰能愛酒過東老我欲凌虛問海蟾
四百亂峯南斗下是誰囊括到茅簷
　　夜坐
半屬虛空半屬身絪縕一氣似初春仙家亦有調元手
屈子寧非具眼人莫遣塵埃封面目試看金石貫精神
<pb:KR4e0108_WYG_007-72b>
些兒欲問天根處亥子中間得最真
不著絲毫也可憐何須息息數周天禪家更説除生滅
黄老惟知養自然昔與蜉蝣同幻化秖應龜鶴羨長年
吾儒自有中和在誰㑹求之未發前
　　次韻張廷實謝病後約遊羅浮見寄
滄浪共擬一桴浮欲斫扶桑作釣舟箕潁舊知堯舜大
㽞侯初伴赤松遊空中鶴爪挐雲上橋下泉聲洗鐵流
却憶平湖林縣博僊山從我竟何由
<pb:KR4e0108_WYG_007-73a>
胸中千頃著南溟何物岑蹄莾愛争但得百千同買醉
不曽三十便收名鶯花衮衮新捜句烟水茫茫舊路程
莫倚芳容欺老病手扶青玉並君行
　　與謝胖
風波來往十年身舊事凄凉不可陳當道豈非鉤距手
青山不問打眠人酒醒旅館城南月夢破茆茨海角春
何日定攜妻子去水田稼好最娯親
　　夢崔清獻坐床上李忠簡坐床下野服搭颯而予
<pb:KR4e0108_WYG_007-73b>
　　　參其間
清獻堂堂四百春夢中眉宇識天人報君西蜀清油幕
老我東籬白葛巾萬里歸心長短賦九天辭表十三陳
南風欲理増江棹也借青山卜墓隣
　　公在蜀中嘗賦水調歌頭一篇其辭曰萬里雲間
　　戍立馬劒門闗亂山極目無際西北是長安人
　　苦百年塗炭鬼泣三邊鋒鏑天道久應還手寫
　　留屯奏炯炯寸心丹對青燈搔白髪漏聲殘老
<pb:KR4e0108_WYG_007-74a>
　　來勳業未就妨却一身閒蒲澗清泉白石梅嶺
　　緑隂青子怪我舊盟寒烽火平安夜歸夢到家
　　山夢中對菊坡論舉此詞故中聨及之
宋史記中堪列傳菊坡門下豈無人彈文驚世頻登閣
散髪從師懶著巾嶺海一星元屬李古今全筆總歸陳
山齋夢破今何在夜半歌聲徹四隣
　　館廷實進士於白沙社率爾成章兼呈丁明府
壇有青松埭有花烟籠寒水月籠沙人間何處堪棲鳯
<pb:KR4e0108_WYG_007-74b>
嵗次今年正屬蛇樹杪看山横半面水邊尋路入三乂
髙軒若肯終年住應没閒愁上鬢華
　　廷實偕丁明府遊圭峯雨中奉寄
脚頭到處是天台多少風光在草萊花縣偶攜明府去
玉臺還少道人來清流赴海無千里白骨封苔有幾堆
對雨一樽須强飲為君呼起鼻中雷
　　次韻鄉人送酒
四時功德正恢台仲蔚門前十畝萊恨我未能終日醉
<pb:KR4e0108_WYG_007-75a>
夫君又送一尊來江山雨過聊供眼書巻年深謾作堆
午枕南風吹不醒可能破柱作驚雷
　　廷實歸贈以瑞香之花次韻㽞别
是誰溪裏放船來溪月隨身上釣臺衰骨可供連日語
後生真有不羈才笑呼白鳥同詩社旋掬清流當酒杯
欲贈夫君何所有畫䦨新帶瑞香回
　　番陽丘先生逺示傑作二章仰仞垂愛之厚感慰
　　兼極章衰疾龍鍾無足為故人道者勉據來韻少
<pb:KR4e0108_WYG_007-75b>
　　布區區之忱耳倘過遼陽之便假手録寄以發克
　　恭黄門一笑幸甚
昔從天上拜彤庭一别官河幾度氷豈有文章供史館
漫將袍笏對山靈數株松菊猶三徑兩棹風烟又八溟
欲冩漁翁寄廬阜眼中誰解辨丹青
緑水青山置我曹江西遼左一神交短籬霜菊誰供酒
破屋秋風自補茆勲業都歸窓下枕行藏更問易中爻
痴兒多病慈親老不向清時歎繫匏
<pb:KR4e0108_WYG_007-76a>
　　西良容君攜孫來訪
不見夫君心緒亂忽過茅宇鬢毛斑稚孫看弄窓前筆
魴子忘歸月下灣衰病欲尋西華枕舊遊半落北邙山
洛陽詩酒耆英社分付江門主客間
　　次韻定山先生種樹
東崦芳菲已碧桃更移紅杏占西㘭每逢好雨扶笻看
不要先生抱甕澆與一野僧吟憇石無諸俗事坐持醪
不將物我來分别觀化于今是幾遭
<pb:KR4e0108_WYG_007-76b>
橋下泉流十丈窪橋頭草屋萬株花闗闗終日鳥鳴樹
嵗嵗春風人在家何處三杯歌浦口夜來一夢在天涯
尊前不見滄溟濶浩浩還君一笑誇
花時風日美新晴北沜南垞迤邐行春色酣酣薰我醉
年光衮衮歎人生竹林背水題將遍石筍穿沙坐欲平
客問定山何所有滿山紅紫數聲鶯
　　題畫王太姥像夀家慈八十一
三元甲子不須論帝遣長生住此村花水前頭瞻太姥
<pb:KR4e0108_WYG_007-77a>
雲霞裏面拜曽孫一天星彩分南極千嵗桃花發舊根
議儗人間都未是壺中自有一乾坤
　　至日病初起
至日哦詩起坐床梅花牆角為誰香暖臍一盞金櫻酒
降氣連朝附子湯旋整巾裳還客拜未堪歌舞趂孫狂
赤藤杖㸃廬岡石向晚猶須望八荒
兩度書雲傍玉臺不才知幸乞恩回梅花果解撩詩思
弓影何須落酒杯四大形骸從老去一年風日想春來
<pb:KR4e0108_WYG_007-77b>
眼前不獨南枝早未臈江桃也爛開
睡足龍溪舊草堂晨開東牖望扶桑四方雲物書同日
半夜梅梢度一陽行不愧人貧亦樂藥能除老瘦何妨
春來試約張東所何處投竿弄渺茫
山人家世本陳搏供奉何堪晚得官菽水可寛垂老意
江山不比向來看教兒别煑新年藥問客能飡老菜盤
欲上飛雲更何日典裘沽酒掛驢鞍
　　殘菊寄兼素(此菊自九/江舁來)
<pb:KR4e0108_WYG_007-78a>
徙檻編籬與護持託根何謝九江時數花寂寞元髙品
一賞延縁有舊知把酒忽驚今日意飡英誰弔古人悲
風霜未改㣲馨在看到𤣥冬復幾詩
　　晨起將出尋梅
朝烟横野犢鳴陂索杖山齋睡起時田父許㽞今日酒
梅花不欠去年詩衝寒索笑來何處帶病尋香出毎遲
彷彿西湖夢中見水邊籬落忽横枝
半樹横枝太逼真暗香疎影亦傳神芝蘭失寵元無雪
<pb:KR4e0108_WYG_007-78b>
桃李生嫌更媚春老幹最宜千丈石香風不動九衢塵
相思滿眼天涯暮迢逓無因寄逺人
虬枝髙望鐵橋開禀氣寰中寡所諧樵塢夜寒花索酒
山厨香近月横階何處畫圖空議儗他時羮鼎絶安排
相逢也恨孤山淺那得詩情到簡齋
村南乂路細縈蛇注目寒江不見花逺樹帶煙風裊斷
長稍離岸石鈎斜看來欲洗溪邊竹折去須乘水上槎
買地結庵何處所老梅今擬作東家
<pb:KR4e0108_WYG_007-79a>
　　輓勑總兩廣軍務都御史郴陽朱公
十年持節嶺西東奏疏金門月幾封都府清虛如到寺
家徒冷淡不隨公瘡痍已拯人間溺經略還收戰外功
猶與後時憂餽餉羨餘不以獻重曈
髪疎齒豁瘴天涯已道頭顱事可知萬里忽聞徴召起
九泉應恨乞歸遲事方年少常如鈍慮過時人忽似痴
愛惜餉軍三十萬至今猶繫陜人思
楚天春望思難任生死交情秪自深豈有鵬程髙萬里
<pb:KR4e0108_WYG_007-79b>
故收駿骨破千金姓名叨入黄公傳絮酒空懷孺子心
拂拭孤桐向明月哀絃彈絶不成音
　　太子少保誠庵朱公歸塟郴陽適㑹憲長陶公遣
　　生員陳諫偕景暘往祭其墓遂併以公意作詩贈
　　之
銘旌前日别金臺故吏門生安在哉黄葉孤村荆桂老
青山連騎越香來人思舊德聞吹笛鳥避新阡下啄苔
欲了平生功德狀到時須打墓碑回
<pb:KR4e0108_WYG_007-80a>
黄金誰問買端溪羊祜殘碑我解題一飯可忘公吐握
千秋遺愛廣東西寒瀧急雨飛濤惡夜峽啼𤠔哭月低
不為髙堂兼卧病天涯絮酒肯教攜
　　讀張進士輓丁明府彦誠詩次韻
六年官守斃諸難七月孤兒護一棺作縣禾逢真事㑹
濟人初試小還丹思張公道多違俗入叙年勞不轉官
今日桐鄉須愛我還公俎豆黄雲間
　　寄莊定山兼謝藥鼎祭器
<pb:KR4e0108_WYG_007-80b>
青燈白馬共延縁半樹梅花一大顛(謂太/虛師)色笑親公剛
一月江山别我忽三年懸車有病時將晚辟榖無方意
可傳祭器逺來人不見夜焚香炷拜青天
　　易郴訃至乞書銘旌
三年不欵白沙扉病枕春來耗亦稀天地無窮流水逺
江山猶是昔人非羣賢半逐春雲散老淚還隨暮雨飛
八字銘旌吾敢愛知君不愧舊儒衣
　　謁諸墓
<pb:KR4e0108_WYG_007-81a>
宿草荒墳秪自悲百年心事欲奚為劵堂有䑕能穿地
神道無人可假碑數口仍憂開嵗給一錢未領到官支
赤泥淺土嗟何及早晚床金盡一揮
　　悼林琰
青湖山下抱琴回人道藩籬自此開澡雪果嫌身抱柱
甘眠真有鼻呼雷塵埃衮衮荒書課鴻鵠翩翩落酒杯
多謝急難兄弟好為收遺骨塟蒿萊
扶胥早寄坐中身晚入黌宮忽四春放意自名狂者事
<pb:KR4e0108_WYG_007-81b>
到頭誰是醉鄉人世縁可徇聊同俗習氣難除每喪真
聞道平湖歸漸近相逢空有一沾巾
　　景雲如郴陽未返懷之舊韻
曲江忠襄鄉先達過兩廟拜看㽞題鳥還英德山當面
人向芙蓉路更西蓋頂拂霜羸馬怯擔頭衝雨跛奴低
西風兩眼龍門淚灑向桂陽何處溪
　　袁侍御夜過白沙
萬里心期共杳然春風何處酒相延霜臺白髪三千丈
<pb:KR4e0108_WYG_007-82a>
草閣青燈十九年酩酊放歌聞浦口支離從事説南川
乾坤比意誰拈出盡是庖羲未畫前
　　候緝熙
何日江邊艤畫航春風先客到林塘鳥性亦知長傍樹
人情莫甚久離鄉蕭蕭白髪春還短悄悄丹心老更長
不負平生袁御史嶺南無地著秋霜
悵望春江醉欲呼諸君還契此機無花開小沜供持酒
水到垂楊可繫艫暮景何勞方伯玉前程端勿問平湖
<pb:KR4e0108_WYG_007-82b>
故鄉不似前回别江閣青燈對老夫
　　近陞憲副翁公以占城國主自海南來省過白沙
　　索和李黄門諸公韻
炎氛莫近使君驂清雨為洗瘴天南聖朝簡畀公何忝
長夏驅馳老尚堪林下朝朝還暮暮水邉兩兩復三三
忽逢海上蠻王過又把新聞續舊談
　
　陳白沙集巻七

<pb:KR4e0108_WYG_008-1a>
欽定四庫全書
　陳白沙集巻八　　　　　明　陳獻章　撰
　七言律詩
　　次韻張廷實舟中冩興
春浪江門又打山孤舟誰蕩兩山間雙眸少見鸞高翥
百歳當如蔗倒餐影響何勞空説夢功名真個不如閒
何人解脱葫蘆纒跳下漁磯共釣竿
白沙先生六十年脚頭到處是青天幾塲世事攅眉應
<pb:KR4e0108_WYG_008-1b>
千文雲根枕頂眠今夕高談真不偶後來勝㑹恐無緣
白頭不起江門浪打住吟風弄月船
好月江門客未眠水風吹冷緑楊烟望窮碧海三山路
興滿羅浮七洞天勢利可能驅我軰路人剛道是神仙
千峰不語留君醉乞與人間作畫傳
　　寄張兼素
歸舟逺泝長江水信息初通五嶺雲此日山林聊共病
幾時風月許平分諸賢在位當扶世我軰何人敢避羣
<pb:KR4e0108_WYG_008-2a>
蚤晚求丹還入海風濤滿池却懷君
　　緝熈至用寄兼素先生韻寫懷
黄鸝啼破海山春萬里滄溟一片雲童子燒香賓客坐
老妻謀酒隔牆分閒花塢裏藏春色麋鹿山中失舊羣
今夜蒲團空對我明朝烟艇不隨君
草閣春風忽兩人坐臨江水看江雲尋常肝肺詩中冩
六十頭顱鏡裡分落絮風驚還著樹行人日出便離羣
孤舟逺下南京道望斷梅闗不見君
<pb:KR4e0108_WYG_008-2b>
　　寄
