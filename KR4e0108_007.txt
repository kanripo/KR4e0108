# -*- mode: mandoku-view; -*-
#+TITLE: 白沙子
#+DATE: 2015-09-12 01:29:35.286613
#+PROPERTY: ID KR4e0108
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB12n0765-007白沙子-卷之七.
<pb:KR4e0108_SBCK_007-1a>¶
白沙子卷之七¶
　五言律詩¶
　　題新村書齋壁¶
日色催江渡潮痕上石梯趂墟村婦岀索哺襁¶
児啼樹接黄村塢船移白石溪落花誰省記何¶
必武陵迷¶
茅棟依岩静柴門洗竹通桑榆巷南北煙火埭¶
西東一逕漁樵入孤村井臼同僯家得羙酒吹¶
笛月明中¶
<pb:KR4e0108_SBCK_007-1b>¶
　　新年¶
隂雨方連日新年損物華呼兒酌我酒騎馬到¶
誰家黯黯寒雲宻蕭蕭暮景斜人心正無頼狼¶
藉任桃花¶
今日勝元曰江天乍放晴呼瓶汲井水煮茗待¶
門生山鳥鳴将下桃花暗復明所嗟人易老况¶
復歲華更¶
朝雨黄鸝静春風暗蕋低極知來令節未肯踏¶
深泥狼藉桃無語侵㝷草滿蹊還聞騎馬客躑¶
<pb:KR4e0108_SBCK_007-2a>¶
躅向沙堤¶
　　止客宿¶
爲恨開年雨江村馬跡稀諸君能枉拜今夕不¶
須歸歲酒堪投轄人家欲掩扉仍聞僕夫語畏¶
逐駿蹄飛¶
　　暮雨客去¶
入郭路𥘉暝過橋客已勞㒒夫亦吾子馬跡徇¶
吾曹春色歸詩妙花枝愛酒豪良宵只孤負遮¶
莫雨蕭騷¶
<pb:KR4e0108_SBCK_007-2b>¶
　　送客¶
濃緑新春酒踈紅隔水花官人坐馬醉江路遶¶
山斜桃李成春徑牛羊散暮沙林泉無宿客興¶
盡且還家¶
　　送劉方伯東山先生¶
爲別情何如已別情猶邈豈無尺素書逺寄天¶
一角江門卧煙艇酒醒蓑衣薄明月照孤松清¶
風灑孤鶴¶
　　登陶公壮㢤亭¶
<pb:KR4e0108_SBCK_007-3a>¶
新亭開石窟逺势借崑崙天地雙眸逈滄𬈑一¶
口吞公來席不暖士死廟長存憶昔干戈際南¶
征萬馬奔¶
　　是夕范生小酌¶
日月雙輪轉乹坤一氣旋是時冬始閠細雨夜¶
如年人語斜風外天機落葉邉憑誰給燈火更¶
坐讀殘篇¶
　　至容貫宅¶
在昔偶相遇如今共白頭敝衣寒露肘破屋早¶
<pb:KR4e0108_SBCK_007-3b>¶
知秋家業憑觚翰厨烟管去留老翁如辟糓與¶
子入羅浮¶
　　福童灌園¶
綰瓶行百歩池在小橋東抱瓮雖無忝寒衣却¶
未豊数畦仍待緑十趾遂流紅口腹終同及能¶
無愧此童¶
　　寄胡寜夀康齋先師之甥¶
年華當轉鳥詩思更塗鴉父子皆吾友箕裘一¶
舅家人猶思嶺北書不到天涯莫作妻孥計浮¶
<pb:KR4e0108_SBCK_007-4a>¶
生日易斜¶
　　石門¶
白髪非公事扁舟進此門山雲寒不雨江路曲¶
通村玩世吾何有長途馬不存晩來堪一醉江¶
月照空樽¶
　　恱城¶
山作旌幢擁江絣鏡面平舟航乗暁發雲日入¶
冬晴鼓到江心絶槎衝石角橫經過恱城曲無¶
語笑浮生¶
<pb:KR4e0108_SBCK_007-4b>¶
　　歲晩江上追次王半山韻¶
山寒煙錯寞江暁日荒凉水際風巾動梅邉䗶¶
屐香低頭挈小榼拍手笑輕航何但供逰走而¶
須此日光¶
　　辱和拙作見示九日醉中再次奉荅¶
激楚嗟難和霓裳更可同更䦨朱鳥下聲断碧¶
雲中稍歇沾花雨還吹落㡌風萬松期不至半¶
偈欲騰空¶
　　九日馬黙齋送姑蘇酒至次韻奉荅¶
<pb:KR4e0108_SBCK_007-5a>¶
姑蘇一壼酒九日到山開即事焉能賦頽齡漫¶
愛杯清風生菊徑落日滿溪䑓酩酊黎床上雲¶
來覆老萊¶
　　求茘枝栽貞節堂¶
髙榜近東𬈑朝光滿北楹欲便清晝睡須待緑¶
隂横名木從誰假幽居頼毋成君家多黒葉火¶
急送雙莖¶
　　華山飛翠¶
何處青天外穹然起一丘山名疑属我詩景盡¶
<pb:KR4e0108_SBCK_007-5b>¶
歸樓九夏雲長潤千岩翠欲流野夫好逰走衰¶
病只羅浮¶
　　對鶴¶
潦倒溪翁誰人疑鳥不疑閑将鶴起舞不作老¶
無竒任病還親酒雖慵不廢詩悠然清唳外一¶
枕到皇羲¶
吾晩病兼貧&KR0984;衣稳称身朝來叅两鶴花底作¶
三人日岀東南雨鶯啼宇宙春三杯下衫䄂拂¶
拭舊龍唇¶
<pb:KR4e0108_SBCK_007-6a>¶
　　題羅一峯贈馬龍道南卷¶
花發春來少愁添老去長髙才想傾盖昨夜語¶
連床天下羅公佛湖西馬子香離筵一杯酒歌¶
苦莫相忘¶
　　飲陂頭¶
入崦花叢宻遵陂石路髙柴門過午飯村老對¶
春醪水白都如練風清不作刀自然五字句非¶
謝亦非陶¶
　　送梁國鎮¶
<pb:KR4e0108_SBCK_007-6b>¶
盖有蔵噐人我病元非果徘徊思逺道欲徃悲¶
定跛梁生千里駒東西無不可飛轡入長安垂¶
楊春婀娜¶
　　呉村弔荘節婦墓¶
豺虎何由近風濤浩若無行人㸔墓榜英爽在¶
清都江暝雲長合原寒草不枯乹坤不杇事持¶
此報君夫¶
此里有此墓千年亦不磨世方逐蔡琰吾甚敬¶
曹娥淫盗死殊色良人及逝波江翻練裙帶激¶
<pb:KR4e0108_SBCK_007-7a>¶
烈有遺歌¶
　　懐古次韻王半山¶
三徑五株栁孤村獨板門先生正髙卧衆鳥莫¶
交喧晋宋當時改乹坤此老存手中一把菊秋¶
色滿丘園¶
相逢踈桞下賔主两忘言處士乃無履江州𥘉¶
到門低頭入茅宇散髪對金罇長揖朱轓別狂¶
歌向小園¶
　　即事¶
<pb:KR4e0108_SBCK_007-7b>¶
龍溪一片水何處是真源沉吟搔白首竚立向¶
黄昏宿鳥争投樹歸牛漸滿村少年誰氏子歌¶
吹隔江繁¶
　　經故居¶
到溪田作圃環堵樹爲門老憶先廬在貧知草¶
座温三迁時已後二紀恨空存舊事無人話斜¶
暉滿故園¶
　　容琴月生孫以詩來賀之¶
春意復西良孫枝茁更芳自堪爲喜極誰肯笑¶
<pb:KR4e0108_SBCK_007-8a>¶
詩狂竹杖還渠撰金杯與客長簮花垂白髪疊¶
暎緑衣香¶
　　贈何廷桂罷館歸¶
科頭行百里笠影落烟霞四十親書卷㝷常過¶
酒家児童非講席鉛槧此歸槎共待春芳發來¶
看舊種花¶
　　贈謝徳明有事赴廣還¶
畢嫁吾何有勞君作犬啇釵裙是荆布歲月勝¶
資粧月動江濤白山衰木葉黄無錢入城府來¶
<pb:KR4e0108_SBCK_007-8b>¶
徃但䡖艕¶
月落五仙城天空一雁鳴離愁動江色歸䌫觧¶
鍾聲鷺應舡謳起溪㝷酒幔行經過不買醉貪¶
嗅早梅馨¶
　　有傳羅一峯觀化¶
悲風何處起散作断膓聲乗彼白雲去湖西問¶
死生四海方懸仰一峯何可傾平生不下泪今¶
日盡沾纓¶
問訊南川子(東莞林/光也)金牛有是非憂爲妻子地¶
<pb:KR4e0108_SBCK_007-9a>¶
淚濕故人衣歲晩流言惡天涯信使稀西風吹¶
落葉故故傍愁飛¶
　　四月¶
四月隂晴裏山花落漸稀雨聲寒月桂日色暖¶
&KR1616;醾病起𥘉持酒春歸尚掩扉午風吹蛺蝶低¶
趂乳禽飛¶
生意日無涯乹坤自不知受風荷柄曲擎雨栢¶
枝垂静坐觀群妙聊行覔小詩臨階愛新竹抽¶
作碧參差¶
<pb:KR4e0108_SBCK_007-9b>¶
　　風雨夜有數十客挂飯逹旦不寐¶
老覺生涯少貧添食指繁雨中誰舉火夜半客¶
椎門室暗承塵濕階飜墜瓦喧平明不曽睡負¶
鍤理花根¶
　　聞方伯彭公上薦剡¶
當時尊孔孟用世必詩書夫我何爲者先生非¶
過欤長歌扶晚醉短髪向秋踈坐惜籬前水垂¶
竿試釣魚¶
骨相合長貧岩棲累十春忽傳邦伯䟽見笑北¶
<pb:KR4e0108_SBCK_007-10a>¶
山神伎俩只餘子行藏獨老親古來稱水鑑誰¶
是鑑中人¶
　　初秋夜¶
四時相代謝已度一日秋風吹露下葉月照水¶
邉樓堯舜今當御巢由竟媚幽山靈邀夢去昨¶
夜又羅浮¶
自我不出戸歲星今卜週丹砂求未遂緑鬂去¶
難留時節來将晚山河值早秋西風捲雨去星¶
月滿池流¶
<pb:KR4e0108_SBCK_007-10b>¶
　　秋夢¶
山斗英魂在江湖秋夢深還将百年淚滴破一¶
峯心絮酒熏天地金牛恨古今龍泉不挂墓吾¶
欲殉吾琴¶
南海五千里不來荘定山何由到江北此㑹非¶
人間短短目相属悠悠心自閑莫言但是夢好¶
夢亦云慳¶
夜來何所夢洗耳白龍池秋月下相照天風髙¶
自吹永持一瓢水細嚼萬年枝山鬼向我拜先¶
<pb:KR4e0108_SBCK_007-11a>¶
生是希夷¶
　　荅惠州鄭別駕惠葛布¶
惠我一疋葛縫衣笑不奢賦詩酬別駕愛酒典¶
僯家獨酌秋風裏浩歌山月斜醉魂不覺逺卧¶
探惠陽花¶
　　世澤¶
世澤由來逺何年播廣東吾廬依外海分派自¶
南雄家剰爲裘業山餘偃斧封千秋文物類并¶
與刼灰空¶
<pb:KR4e0108_SBCK_007-11b>¶
世澤由來逺時當阨難中長鬚躬壠畝赤脚話¶
児童骨肉危相保于戈晩益窮存亡一絲髪端¶
爲謝蒼穹¶
世澤由來逺中更㡬替隆市㕓懐直道夷險信¶
隂㓛地接華山隠家嚴涑水翁百年還舊物報¶
事亦無竆¶
世澤由來逺誰興啓廸㓛今無夭顔子古有聖¶
重瞳想像千年下淒涼百感中痴児何足了徒¶
只愧家風¶
<pb:KR4e0108_SBCK_007-12a>¶
　　江門墟¶
十歩一茅椽非村非市㕓行人思店飯過鳥避¶
墟煙日漾紅雲島魚翻黄葉川誰爲問津者莫¶
上趂墟船¶
　　中秋期友賞月遣蒼頭致餽以詩迓之¶
籠鵝并榼酒食有一金携寂寂慙吾子依依向¶
隔溪開筵面華月出戸望青藜若負今宵醉何¶
不西山棲¶
　　即席賦¶
<pb:KR4e0108_SBCK_007-12b>¶
夕風夕㣲&KR0765;池塘散月光呼児看酒具待客飲¶
江郷月對歌筵徙風拖舞䄂長人生行樂耳歸¶
棹夜相将¶
　　盆池栽蓮至秋始花¶
栽種已後時花發秋将遲雖無女伴采亦有山¶
蜂知葉稀因地力香逺是天資安得三閭手臨¶
軒賦楚詞¶
秋露開炎蕚非時不遣誇盆中玉井水溪上舂¶
陵家酒醒&KR0765;風發詩成缺月斜願爲若耶叟種¶
<pb:KR4e0108_SBCK_007-13a>¶
水作生涯¶
開花恨不早花落却生愁白露䏻消物紅蓮不¶
耐秋頻來痴小女對此泪長流不識榮枯理哀¶
樂空相仇¶
此夕不能寐此樂殊無央下堂歩明月月印花¶
自長涓㳙花間露夜滴池水香但惜花月好那¶
知風露傷¶
　　圭峯閣¶
勝處不在逺杪秋何䖏㝷歩崖碧澗落眠石青¶
<pb:KR4e0108_SBCK_007-13b>¶
松隂地少滄𬈑入山髙雁䳱沉此時閑佇望誰¶
識倚闌心¶
　　庚子元旦¶
風日佳元日乹坤自此春蒸空雲氣濕照水栁¶
芽新笑語聊供客杯盤少對人䏻寛垂老意花¶
鳥不無神¶
　　春興¶
野晴花簇白山暖樹更青卯酒醉欲睡午風吹¶
又醒閑拈曲江句勝讀法華經自在山窓下跏¶
<pb:KR4e0108_SBCK_007-14a>¶
趺趣已冥¶
　　晨起¶
群雀暁啾啾閉門春事幽下床花到眼招手鶴¶
朝頭永日還書卷衰年但酒甌醉來江桞下笑¶
引子陵鈎¶
　　早起¶
推枕起新晴披衣向小明坐忘新病减夢少夙¶
心清軋軋開僯戸鼕鼕殺縣更跛奴呼具盥旋¶
起遶花行¶
<pb:KR4e0108_SBCK_007-14b>¶
　　春懐次韻陸放翁¶
江發溶溶緑山開面面青春風何氣力吹動綵¶
雲亭時物歸春雨交㳺散暁星十年江海夢誰¶
道不曽醒¶
　　清明日徃孔家山墓¶
舊隱經都㑹佳城入孔家春雲低拂馬山路曲¶
縈蛇只隔飄香處猶疑壊圃花九原無曉夜誰¶
管夕陽斜¶
　　春興追次后山韻¶
<pb:KR4e0108_SBCK_007-15a>¶
萬物各得性天開一歲春風柔翻弱羽波暖躍¶
纎鱗穉栁𥘉成趣芳芹亦賞新川雲将岳雨何¶
者不供人¶
　　雨坐¶
風雨坐前楹關關雙鳥鳴正當落花處更作送¶
春聲大化歸無極斯人樂乆生不知川上水東¶
逝㡬時停¶
　　吊陳毅卿墓¶
㣲風松下起落日照蜻蜓絮酒知吾軰春山憶¶
<pb:KR4e0108_SBCK_007-15b>¶
毅卿由來都大夢終寄一浮萍極目蒼岑外波¶
濤滿地生¶
　　蓬萊山祭伍光宇墓¶
道骨成仙蛻名山是閬丘雲中騎欵叚天上呌¶
軥輈人世黄梁熟吾儕白髪秋仍留一杯酒何¶
處酹金牛¶
　　樹穴蘭¶
樹穴疑生理花開不記年靈根那藉土芳氣直¶
薰天瘦比飡芝老清扵辟糓仙平生誰得見雲¶
<pb:KR4e0108_SBCK_007-16a>¶
嶠但蒼然¶
大托千㝷樹真堪托此生春風卷騷怨秋月照¶
琴聲南極峯連起東𬈑水一横所棲非近地持¶
贈若爲情¶
　　家兄携秉常看山予病不䏻徃¶
行色千崖裏風光三月中山家愁酒少造物愛¶
詩工好鳥簧爲韻新花錦作叢吾䏻騎瘦馬不¶
惜逺追從¶
　　題龜山小隠賀聶清碧新居¶
<pb:KR4e0108_SBCK_007-16b>¶
瀕海地三畒連雲厦數間龜山愛清碧清碧愛¶
龜山笠屐誰同徃江湖我自閑芙蓉小溪水曾¶
此照衰顔¶
　　山下別業¶
豕脚有濡需乹坤胡適随㸔雲因坐乆抱瓮得¶
歸遲家累無多口生涯但一陂歸㢤五湖樂吾¶
夫羡鴟夷¶
　　弄孫¶
畫棟三重簷曈曨暁雀穿一児卧我膝一児坐¶
<pb:KR4e0108_SBCK_007-17a>¶
奴肩風日秋逾羙許書老未傳二雛當慰我心¶
賞獨悠然¶
　　戯贈都老¶
蔡坑黄野舟獨坐小園幽被命爲都老傾心向¶
縣侠萬家春且至一紀俗全偷莫倚無言化須¶
君九借籌¶
　　韋夫人挽(两山先生配/詡之毋也)¶
人生如朝露死亦同蜕蟬有子䏻如詡夫人可¶
以仙春䑓花灼灼秋浦月姢姢喚醒何州夢歸¶
<pb:KR4e0108_SBCK_007-17b>¶
來泪迸泉¶
　　次韻何宗濂¶
洒落儀曹句遺名得自求如何行不顧膠向&KR0238;¶
中投無事由來得多言大抵浮結趺樗木下即¶
此是良謀¶
　　至陳冕家¶
逺樹晴堪數孤雲暝欲遮自憐江海迹䏻到友¶
生家落日明江色䡖風動麥花相看吾鬂白不¶
必問年華¶
<pb:KR4e0108_SBCK_007-18a>¶
　　金洲石(在江中)¶
舟楫公餘日金洲不少留中流㡬丈石明月五¶
湖秋目擊金山寺春來白鷺洲西風從此去㡬¶
曰到羅浮¶
　　吊李九淵¶
水竹更新主風花失故權夜䑓無起日春草自¶
流年萬有終㱕盡千秋不必傳倒巾此相對只¶
有玉䑓山¶
　　古椰寄周亰¶
<pb:KR4e0108_SBCK_007-18b>¶
西來何處水千里不平流入海魚龍喜懐山草¶
木愁雨邉明落日石角上孤舟寄語周亰道勞¶
生不自由¶
　　徳慶州舟中呈伍南山¶
江漲&KR0984;墟雨天低徳慶城正當擊楫處空有結¶
趺情入夏㝷雙井沿流到七星同行鄒道士勸¶
我學長生¶
　　徳慶峽是年大水舟行不由故道¶
客路一千里羊腸百八盤時時行樹杪徃徃異¶
<pb:KR4e0108_SBCK_007-19a>¶
人間竹䌫牽江暝絺衣入峽寒倚門應盡日誰¶
與報平安¶
　　和尚石¶
舟檝行天上斜暉卷浪花廽流忽吞吐鳴櫓極¶
嘔啞便可通星漢還堪著釣槎雲根僧一個疑¶
我不袈裟¶
　　南㱕寄郷舊¶
家在桃源裏龍溪是假名蕉衫溪女窄木屐市¶
郎輕生酒鱘魚㑹邉罏蜆子羮行窩堪處處只¶
<pb:KR4e0108_SBCK_007-19b>¶
少邵先生¶
居士舊茅齋蕭然倚玉䑓獨㝷寺裏去毎到日¶
西回魚躍水萍破風推巖戸開小橋殘板在長¶
訝有人來¶
省事除煩惱端居飬静虚栽花終恨少飲酒不¶
留餘山徑児吹笛村田婦把鋤殷勤謝閭里勝¶
事莫相踈¶
碧草東西埭黄鸝逺近山岩春花氣足簷日鳥¶
聲閑文字虚堆几園林不設関一條煙際路朝¶
<pb:KR4e0108_SBCK_007-20a>¶
徃暮來還¶
江邊逢野叟乂手問官名立雀黄牛近&KR0742;魚白¶
鷺腥西田餘故宅北崦多新茔駐馬斜陽外悽¶
然感廢興¶
山童呼犬岀狂走信諸孫乳鴨争嬉水寒牛不¶
出村墟煙浮竹杪田水到桑根僯叟忻相遇笑¶
談忘日曛¶
自愛愚公谷誰過野老家時依當戸竹閑數上¶
墻花鳥立溪槎靜牛争崦路斜懐中嬌小女學¶
<pb:KR4e0108_SBCK_007-20b>¶
語觧呼爺¶
紫水團沙北黄雲古刹東樓吞滄海日幔卷玉¶
䑓風物色求鍾鼎丹砂訪葛洪芙蓉開十丈天¶
際白龍宫¶
出處有分付将非人所䏻君㸔飛鳥軰誰不顧¶
髙騰放意三杯酒留情半夜燈韋丹非俗吏靈¶
澈自髙僧¶
沙渠風日羙弄水愛群児花落鸎猶語春歸蝶¶
未知惜芳心未巳髙咏社公詞四序每如此獨¶
<pb:KR4e0108_SBCK_007-21a>¶
憂無乃癡¶
　　春興¶
野鳥飛窓靜春蘿𥙷屋穿時時嚥花氣翳翳傍¶
林園山鳥日暮至長鳴芳樹煙喚醒陶令醉驚¶
覺華山眠¶
　　社西村¶
孤村比屋靜疎竹小塘幽何處還三徑如公也¶
一丘晩田行布狗春草散軥輈汲澗誰家女金¶
櫻挿滿頭¶
<pb:KR4e0108_SBCK_007-21b>¶
結茅依里社村以社西名客至惟談稼年衰不¶
入城隣鷄上樹宿水鶴傍人鳴向晩㝷牛去前¶
岡笛又轟¶
君家里社西我家里社東平分社公雨不隔馬¶
牛風瓜地妻能種衣巾俗與同雲邉采芝逕髙¶
盡玉䑓峯¶
社主對諸阡居廬散百煙共來郷社㑹同樂¶
帝堯年折花潮沒屐吹笛月随船偶㝷社西去¶
又賦社西篇¶
<pb:KR4e0108_SBCK_007-22a>¶
社西逢酒伴埭北有花枝詎識愚公意聊同牧¶
竪嬉圍碁松崦乆度馬板橋遲䄂有葳㽔草還¶
家不告飢¶
卜築真何意施爲但自由郷音還杜阮家業且¶
陂頭野老眠看客山童坐飲牛無生知樂否更¶
爲問骷髏¶
　　寄馬黙齋¶
山隂元有興畫舫在須登閉閣思君子開門見¶
老僧騎驢山路稳挂席海波騰揣度安危事如¶
<pb:KR4e0108_SBCK_007-22b>¶
公恐未䏻¶
倒載輕駢駕徒行謝衆扶無錢欺老杜失䇿問¶
長鬚山雨&KR1616;醾病林風枳殻踈待君君不至春¶
盡又何如¶
　　月坐¶
林深月到遲愛月坐成癡平生不戚戚衰老尤¶
嬉嬉曽西卑管仲孟子述宣尼何事由求軰區¶
區欲有爲¶
　　懐古¶
<pb:KR4e0108_SBCK_007-23a>¶
千里拜林宗行蔵未始同諸賢皆好義夫子獨¶
時中東漢非劉氏西山是閬風堂堂四百載載¶
籍爲誰空¶
　　讀西涯李學士撰趙貟外滄江別墅記¶
江空秋月清月出秋江明水月自相得乹坤誰¶
與爭作亭趙貟外属記李先生何時理烟艇載¶
酒下南京¶
　　思親堂¶
父子自天性誰䏻詠蓼莪聲容想如在風木悲¶
<pb:KR4e0108_SBCK_007-23b>¶
柰何草露滴秋壠庭烏號夜柯思親两眼淚萬¶
古注江河¶
　　送鄭廵檢休官還莆¶
卑栖一枝足髙舉入雲層大鵬非斥鷃斥鷃非¶
大鵬卑髙各有適小大不相䏻㱕去木蘭溪溪¶
魚羙可&KR0699;¶
　　懐古¶
皇皇復皇皇開闢到陶唐遲日江山麗春風花¶
草香閭閻盡孝弟簡冊無禎祥乹坤十二㑹巳¶
<pb:KR4e0108_SBCK_007-24a>¶
午在中央¶
　　寄容一之¶
直以傭爲業何妨睡作魔吟詩終日少飲酒一¶
生多坐乆頭鳴籟行遲脚有鵝林居三十載一¶
室小維摩¶
　　萬松草屋¶
南山愛夫子夫子愛南山孤鶴去千載萬松棲¶
半間無愁催白髮有藥駐朱顔夜半風雷作龍¶
來問大還¶
<pb:KR4e0108_SBCK_007-24b>¶
畏途千百轉囬首見諸山若個幽求子結茅松¶
樹間希夷㱕華頂黄綺在啇顔分我青精飯從¶
君亦不還¶
　　寄太虚上人¶
太虚石洞居孤絶少人依逺客携琴至逢師乞¶
食歸一蒲青草上四面白雲飛盡日無言説岩¶
花落滿衣¶
定山聊作主石洞更無僯勸我無多事如公是¶
一人朝聞履虎尾莫見批龍鱗莫笑楊朱小楊¶
<pb:KR4e0108_SBCK_007-25a>¶
朱觧愛身¶
　　九日寄丁明府¶
病裡登髙意村邉社樹蒼有歡開酒禁無力控¶
詩狂老鬂簮花醜秋襟水照涼如何丁明府不¶
肯共重陽¶
　　菊節後五日丁明府彦誠携酒來飲白沙¶
　　社賦𥙷會¶
秋色上籬尖天髙霜氣嚴對花無阿堵笑我似¶
陶潜節去杯盤在公來吏隠兼江門賦𥙷㑹勝¶
<pb:KR4e0108_SBCK_007-25b>¶
話無窮年¶
此日還供酒人情盖亦難暫随明府醉断送菊¶
花殘極浦明秋日臨流弄晚竿遥憐張閫幕相¶
憶在長安¶
百里非無地東籬不借人因君九日愛傾此一¶
杯春菊謝人間世官閒酒䖏身想無厭花意投¶
轄暮江濵¶
　　對菊¶
種菊不盈區揮金毎顧餘古今閑計較俄頃失¶
<pb:KR4e0108_SBCK_007-26a>¶
歡娯西廩髙堆粟東樓賸貯書路旁楊栁樹顦¶
顇不成踈¶
　　秋晚¶
皎皎月又缺鮮鮮菊可收汀雲迷島嶼山雨落¶
扶留市有屠牛杌江連邏吏舟恐無賖酒䖏垂¶
白對清秋¶
　　陳方伯耻庵挽詩¶
乹坤如此老沒齒向斯文公自滄浪水人無觳¶
觫君衣冠全素履江海挹清芬病起須持酒青¶
<pb:KR4e0108_SBCK_007-26b>¶
山欲到墳¶
中年倦俯仰上䟽乞山林黽勉南州牧遲囬北¶
極心民蒙三日雨世病一鈎金殄瘁聲悲䖏龍¶
蛇歲直今¶
　　苦熱¶
揮汗書難継清心雨未來手提弱絲去風撼社¶
門開指點封君句摩挲土棟苔松根吾欲卧返¶
照又相催¶
晚涼慰我渇秋暑著人煩拄杖縁溪足㸔潮到¶
<pb:KR4e0108_SBCK_007-27a>¶
栁根哦詩衰骨痛開卷病眸昏六月飛雲冷相¶
思只断魂¶
　　晚歩¶
水國秋先至江村晚更幽泥筌收郭索山網落¶
軥輈涼入社門樹隂連渡口舟獨憐經略地吾¶
得放歌逰¶
居常懶岀戸肯到社西頭海國諸峯暝乹坤六¶
月秋㣲涼生浦樹返照下西樓今夕蒲團上前¶
山更卧逰¶
<pb:KR4e0108_SBCK_007-27b>¶
　　崔清獻公裔孫潜示遺芳卷復許示遺像¶
　　予既書紀夢之作扵其還也贈之詩¶
積雨堦苔上經旬断履㾗誰爲門外客公是菊¶
坡孫澤與流風逺名因避相尊丹青遺像在何¶
日照江門¶
　　太夫人晩㱕携諸孫候扵貞節橋下¶
寒花明隔塢暝色欲㱕潮未愁山路黒莫放板¶
車摇耄耋供人事児孫候此橋殷勤望四崦風¶
急暮雲飄¶
<pb:KR4e0108_SBCK_007-28a>¶
延縁看落日伊軋到溪西丫路依岡轉垂蘿拂¶
盖低喜從中道見痴效小児啼報賜心何極乹¶
坤　聖夀齊¶
　　枕上偶成¶
翰苑無官府蒲團了歲年岩雲交樹白水月印¶
沙圎懶甚陶元亮閑扵魏仲先吾曹生分薄於¶
福敢求全¶
　　梅村詩次韻黎雪青¶
梅村梅發早巳過賞花期玄酒𥘉無味名家豈¶
<pb:KR4e0108_SBCK_007-28b>¶
在詩井寒人汲少川暝鳥飛卑髙枕滄𬈑者神¶
仙定不疑¶
　　次韻秋興感事録寄東所¶
醉眠山影裡恨不與君同松下泉來冷鷄鳴日¶
過中就床梳白髪開戸納清風起視滄𬈑暮孤¶
鴻没遠空¶
秋露落芙蓉河山日不同物情詩卷裡天道雨¶
聲中朝岀馬愁坂暮行船逆風欲投雲谷隠鞭¶
鶴上層空¶
<pb:KR4e0108_SBCK_007-29a>¶
崑崙一池水色與銀河同問子爲誰氏從師向¶
此中短檠非世業破笠是家風囬首唐虞際浮¶
雲點太空¶
首陽非立異桞下不妨同歲月黑甜外乹坤軟¶
飽中腐儒甘糲食烈士死長風今古誰䏻計賢¶
愚併一空¶
　　得林子逢書感平湖事賦此次前韻¶
平湖千里水浣濯與誰同咄咄諸魔裏冥冥一¶
夢中支離深嵗月感慨極秋風㸃檢希顔處吾¶
<pb:KR4e0108_SBCK_007-29b>¶
瓢合屢空¶
同人未爲失子不善爲同䆠况浮雲外生涯大¶
鱉中孤篙撑急水弱羽試衝風佛者空諸有吾¶
儒有亦空¶
　　與梁文冠¶
鉛槧誰分付聞君有義方𥿄田須樂墾畫果豈¶
堪甞得雨花蹊潤随風鳥韻長公來詩不少排¶
日兩三章¶
　　與客¶
<pb:KR4e0108_SBCK_007-30a>¶
客訪貧家少連旬幸作東笙簧都萬籟爼豆亦¶
千峯冠帶迎人懶情懐傍酒濃白頭君莫笑醉¶
䄂舞春風¶
　　四月廿七日五鼓起索衣徃來房戸門失¶
　　脚仆地傷面咎在不謹然亦衰年乆病氣¶
　　弱無力之驗也爲詩以自悼¶
脛骨衰無力顛危剛莫支少年非一蹶今日獨¶
多悲形模甘老醜面目對人疑呼児敎滌血不¶
忍報慈闈¶
<pb:KR4e0108_SBCK_007-30b>¶
風捲芭蕉雨南窓夜擁衾人當懲樂正我已媿¶
曽參一一觀天命時時動此心林間子規鳥那¶
更助悲吟¶
　　寄張進士廷實¶
是詩難入俗正坐不雕鐫水滿魚争躍花深蝶¶
喜穿日髙雲卧處春在鳥啼邉不及陳無已能¶
無賞自然¶
　　秋中寄興同前感事韻録逓東所兼呈雲¶
　　谷老隱一笑¶
<pb:KR4e0108_SBCK_007-31a>¶
山人無外事白首稚児同弄水溪堂背争棋𥿄¶
局中盆池秋見月竹院夜呼風觸事成唐句狂¶
歌向碧空¶
　　偕伍伯饒楊伯順甥舅順徳李子長逰李¶
　　村山¶
逰走意何窮天樞日夜東青山都老脚破笠又¶
春風逕草分遥碧岩花墜小紅乹坤渾欲別何¶
處問壷公¶
　　晝睡偶成寄玉䑓文定上人¶
<pb:KR4e0108_SBCK_007-31b>¶
老脚春還短名山夢毎登玉䑓天上寺文定意¶
中僧得法休藏鉢傳心信有燈道人北窓下一¶
枕一瞢騰¶
　　春日書事¶
開年今日雨踈栁小塘春紫燕將㱕社黄鸝欲¶
喚人未明事南畝選日聘西賔元亮朝朝醉江¶
村白酒新¶
　　春日江村¶
時候花先覺隂晴鳥自知登山嫌避客得句樂¶
<pb:KR4e0108_SBCK_007-32a>¶
呼児蔓草披香徑垂楊覆淺漪羙人期未至江¶
月㡬盈虧¶
草帶籬腰緑花簮石頂紅林園開晝景鸎燕語¶
春風山靄霏霏合江流渺渺東獨來橋畔路髙¶
拄過眉笻¶
　　驛吏送酒¶
市榼通郵吏三杯洗侍児十分春意思一副酒¶
肝脾江嶺長看畫風花不盡詩混然天地内公¶
是醉郷誰¶
<pb:KR4e0108_SBCK_007-32b>¶
　　春日醉中言懐¶
山林亦朝市朝市亦山林两鬂白扵舊三杯狂¶
到今子雲休儗賦元亮巳忘琴南山千丈石可¶
以明我心¶
古人不可見空見古人心春風開我琖流水到¶
誰琴無說可傳後何才敢議今玉䑓花信少扶¶
杖更西林¶
　　與客談詩¶
風雅餘三百唐音僅㡬家夢猶将影說癢莫隔¶
<pb:KR4e0108_SBCK_007-33a>¶
靴爬豈是安排得胡爲孟浪誇超然不到處應¶
是用心差¶
　　雨中李世卿徃還¶
助談風滿席伴宿月流衾貧賤交㳺冷江山脚¶
跡深恵連何處夢孟毋此時心稍歇松齋雨還¶
來辨綉針¶
　　得林憲副待用書有懐故友張兼素¶
蹇蹇張兼素從君致匪躬天來今日定書展故¶
人封賈傅生還慟湘纍死亦忠平生两行泪萬¶
<pb:KR4e0108_SBCK_007-33b>¶
里寄秋風¶
　　寄容貫圭峯¶
西峯扶䇿上病骨快新涼乞米分僧飯聞香過¶
𣑽堂閉門秋竹靜語鳥暮鍾蔵浩浩蒲團上還¶
同在醉郷¶
落日荒䑓上疎松古塔邉身休論出世趣欲到¶
無絃峯閣𥘉生月渠通自到泉西菴慿借問許¶
住過殘年¶
　　江村晚聖寄世卿圭峯¶
<pb:KR4e0108_SBCK_007-34a>¶
一望一延縁諸山進目前卿邦無一老知舊半¶
重泉黄葉寺旁下白雲池上連無窮幽澗水日¶
夜注東川¶
　　贈黄進士廷章還亰¶
錦衣在親旁飲酒日百觴樂處嫌春短離心向¶
夜長青雲冠盖起黄甲姓名香五色持文綫千¶
年𥙷舜裳¶
　　白雀群飛益髙¶
取势翩翩上江空暮雨餘情䡖鳩並婦聲細雁¶
<pb:KR4e0108_SBCK_007-34b>¶
呼奴白雪洒孤嶂青天開一圖安䏻随蚱蜢跳¶
躑在泥塗¶
　　得林別駕書云去秋九月嘗夢予扵廣信¶
　　舟中兼示道路所聞¶
潦倒年斯邁芳菲日自遲忽聞天上夢又落世¶
間疑扛鼎須憑力無才敢與知涪翁亦秋思謾¶
寄頴濵詩¶
　　重過大忠祠¶
宋有中流柱三人吾所欽青山遺此廟終古厭¶
<pb:KR4e0108_SBCK_007-35a>¶
人心月到崖門白神逰海霧深興亡誰復道猿¶
鳥莫哀吟¶
　　春隂偶作寄定山¶
浩浩川流疾冥冥嶺樹隂共憐春錯莫更覺老¶
侵㝷宿雨衰花氣朝陽絶鳥吟誰䏻盡天道俛¶
仰此懷深¶
　　次韻寄廷實¶
吾猶堪起倒吾肯謝親賔在世寜須此如公故¶
可人百年應得見一面始能親獨向湘江去無¶
<pb:KR4e0108_SBCK_007-35b>¶
忘越嶺春¶
無才傭作吏有酒喜留賔老更躭髙卧時還近¶
俗人鍾鳴山寺逺月岀土床親何處期吾子笙¶
歌玉洞春¶
　　築室¶
垂老無筋力寜非板築人居常只謾過即事始¶
知貧海國秋風早山房夜氣新癡児觧了事吾¶
坐養吾真¶
一室無多事貧家毎作難從來無厚積况復不¶
<pb:KR4e0108_SBCK_007-36a>¶
䏻慳貸粟干知友营材入逺山三間開土閣聊¶
得奉慈顔¶
　　送景易赴秋試¶
未逹窮通理難忘得失心安䏻謝朝市且莫厭¶
山林烹鼎須兼味吹竽當好音文章無定價敝¶
帚不論金¶
　　圖新書舎懐世卿時別白沙半月¶
月上齋垣白疎梅共主賔偶來對月飲不見如¶
花人已覺書難至常疑夢與親海山猶在眼何¶
<pb:KR4e0108_SBCK_007-36b>¶
處却逢春¶
　　龍眼¶
龍眼何年種嗟嗟舊主人卑柯今蔽日腐骨已¶
成塵春雨沾花足秋䖝食實頻流形非木石鬂¶
脚半搔銀¶
　　始聞秋風作¶
西風中夜起天地始肅清白雁霜前意玄蟬露¶
下聲幽人亦何事版築𥘉經营何時登此閣坐¶
望羅浮征¶
<pb:KR4e0108_SBCK_007-37a>¶
　　題容氏輓冊¶
中秋悲蹟掃秋思忽依依此夜月還照何年鶴¶
始歸猿啼新宰木巷納舊蓑衣大塊終同爾誰¶
能駐落暉¶
　　梅花¶
山竹深深逕梅花淺淺塘清冷朝弄影芬馥夜¶
浮香痩骨交撑月横稍直過墻啄英終飽徳靈¶
鳯或來翔¶
探梅非探梅梅花滿玉䑓北風吹盡日踈雪點¶
<pb:KR4e0108_SBCK_007-37b>¶
荒苔色得乹坤正精成造化胎無人知老子剛¶
坐一牛來¶
何䖏㝷梅好羅浮海上春樹環鐡橋盡地與葛¶
仙僯煉藥香生鼎扳崖影落身西湖千頃水未¶
洗徃來塵¶
彼羙枝頭雪㣲韜嶺上雲低迷明月寺掩暎葛¶
洪墳北海罇䏻倒西湖地索分幽香偷未得衫¶
䄂細氤氲¶
手種梅千樹山寒半欲花歲闌知此意溪上問¶
<pb:KR4e0108_SBCK_007-38a>¶
誰家素豔明争雪青蘿倒綰蛇還須邵康節来¶
駕白牛車¶
　　逐客¶
笛聲且莫哀逐客過江隈還到此邉去盡因何¶
事來著書多在篋遇酒輙&KR0742;杯莫言生意盡寒¶
雨濕枯荄¶
　　得張主事廷實書¶
千口雖無累三年不易更春雷轟令問枯木嚼¶
官情長夜郷心切何時㑹計成登髙望東海到¶
<pb:KR4e0108_SBCK_007-38b>¶
眼是蓬&KR0801;¶
新凉欺老臂索被過殘更月到思君處書通在¶
客情有家寧免累作吏轉難成日踏皮鞋破思¶
量舊閬&KR0801;¶
三口丘園舊離群跡半更㡬時重見面中夜獨¶
馳情眠食今何似頭顱尚可成定山名敎頂賀¶
老却登羸¶
持燭圭峯寺宵談㒒屡更一爲方外友都没世¶
間情面壁僧猶在栽蓮社未成孤舟破危浪載¶
<pb:KR4e0108_SBCK_007-39a>¶
月下東&KR0801;¶
　　次韻寄潘時用¶
文章豪自寄丘壑靜還更乆病依人世長貧愜¶
婦情(辰婦岳氏嘗/止辰赴秋試)人爲知巳惜天與後生成更¶
約齊州外從吾泛大&KR0801;¶
　　乆雨¶
樹隠雲深黒籬崩水亂流凌風快燕子上壁定¶
蝸牛老更憐児病人多為草憂朝朝稽叔夜誰¶
辦不梳頭¶
<pb:KR4e0108_SBCK_007-39b>¶
　　用韻寄姜進士仁夫¶
書愛八分小來書喻率更雲霄𥘉接武江海尚¶
留情世事非難料人才怕小成諸賢須汲汲吾¶
老獨觀&KR1589;¶
　　用韻寄林緝熈平湖¶
秋懐耿不寐更静復聞更水向澷澷注心含種¶
種情士應強到底官豈怠将成舊業羅浮外東¶
南望隔&KR0801;¶
　　用韻効寒山¶
<pb:KR4e0108_SBCK_007-40a>¶
貧賤耻爲拙冨榮常好更髙論古今事中懐名¶
利情堂堂無復見小小或䏻成浪說神仙在從¶
來不住灜¶
四郊多竊盗村裏夜支更爲語長官道䏻無患¶
盗情家家愁日暮處處望秋成飢鼯飽倉粟苦¶
海變蓬灜¶
　　贈劉程郷別¶
肅菴今又別酒醒問圭峯秋色此溪樹暝煙何¶
處鍾㓛名悲夢蝶文字耻離蟲故里荒墳在㱕¶
<pb:KR4e0108_SBCK_007-40b>¶
來拜一峯¶
　　病疥用后山韻冩懐¶
癢極肌難忍爬深血有稜老親令就枕小婢問¶
留燈屋漏頻推瓦床摇屡束藤同𫀆誰問疾端¶
愧玉䑓僧¶
呻吟不盡痛夕枕傍慈幃安得身長徤朝朝見¶
綵衣無膚臀奄赤乍腫臂疑肥睡過西廊月寒¶
空淡不輝¶
缺月生殘夜㣲風引洞簫心閑髮少白人老病¶
<pb:KR4e0108_SBCK_007-41a>¶
難消岀戸行看月移舟釣落潮酒錢不挂杖著¶
處觧奴腰¶
病枕愁更永籠燈對夜長千年無鮑叔一懶有¶
柴桑児請栽瓜地妻評作麯方花時呼酒伴酩¶
酊岀扶墻¶
　　贈黎蕭二生别¶
白髪孤燈坐青春二妙來若無天度量争得聖¶
胚胎至樂終難說真知不著猜濛濛煙雨裏㱕¶
思若爲裁¶
<pb:KR4e0108_SBCK_007-41b>¶
　　野坐¶
團盖青松午重䄄緑草春野晴鶯得意花盛蝶¶
傷神斷靄生西塢殘潮下暝津竹根酣共卧不¶
覺蘚沾身¶
　　梅花¶
世傳詠梅句天下共稱竒花有無言妙人間都¶
未知正嗟同賞絶又過半開時安得邵康節爲¶
我問庖羲¶
風月交㳺淡江山几席閑夜深花睡去時有夢¶
<pb:KR4e0108_SBCK_007-42a>¶
來還引歩㝷香易無心弄影難乹坤留此妙何¶
處覔孤山¶
　　謝客¶
客舫𥘉辭岸主翁仍在床十年今轉數一飯故¶
難償竹杪風生汗天邉雨送涼所思王叔度嵗¶
晚得同嘗¶
漾漾湖侵岸蕭蕭風引旗問児打鼔處是客發¶
船時鬻屨時将暮迎門俗乆衰秪應巢許軰掩¶
口笑人癡¶
<pb:KR4e0108_SBCK_007-42b>¶
　　寒雨中作¶
有期乆不至旦旦問童奴雨過荆扉濕風囬樹¶
葉踈興移剡溪舫詩在㶚橋驢風韻今誰繼千¶
年勝事虛¶
　　喜梁文冠至¶
駐槳梅村夜風光勝早春直知花是路不覺月¶
随身草木皆知舊江湖多賤貧短蓑來徃數等¶
是最閑人¶
　　雨中栽竹¶
<pb:KR4e0108_SBCK_007-43a>¶
心被清虚引非關索竹看檐前纔數箇淇上已¶
千竿㣲雨土𥘉覆北風天正寒昆丘有孤鳯何¶
處啄琅玕¶
　　楚雲䑓呈世卿¶
三杯拈鐡篴見月上瑶䑓𥘉弄山石裂再轟仙¶
鶴來夜䦨試静聴曲罷仍遲囬何必楊州去前¶
村多羙醅¶
行窩還㡬䖏雲水且吾䑓雨脚風吹斷潮頭月¶
湧來野橋牽木度沙逕逐牛囬亦有采樵者放¶
<pb:KR4e0108_SBCK_007-43b>¶
歌行負醅¶
有月嚴光瀬無金郭隗䑓悠悠百年内又見一¶
人來水檻秋逾好山雲暝欲囬相逢各心醉一¶
語浹春醅¶
爽氣通秋服溪流静晩䑓髙樓多自愜真賞復¶
誰來對月詩方妙看山夢始囬市沽堪便醉况¶
乃是家醅¶
　　寄呉明府同世卿逰玉䑓¶
圭峯雨𥘉霽䇿馬向松關流泉忽滿澗白雲長¶
<pb:KR4e0108_SBCK_007-44a>¶
在山棄置千般事來投半日閑上方襌榻静坐¶
到暮鍾還¶
　　生日荅呉明府献臣¶
生日何人記南枝報長官酒香同客醉花少避¶
人看後甲惟元祀浮生又五寒凭軒一長嘯風¶
日滿江山¶
　　㝷梅飲李鴻宅用服周韻¶
今晨風日佳䇿杖去㝷梅獨樹山中老危枝石¶
上開時㸔殘臘盡人望早春來誰觧忘情得神¶
<pb:KR4e0108_SBCK_007-44b>¶
功付此杯¶
　　贈世卿別¶
客路經南岳湘㠶背岳開江湖閑老夢歲月是¶
君來相見児童喜別離琴瑟哀惟應楚雲外更¶
起望仙䑓¶
豈無千日酒花下與君同客思朝臨水㱕旗夜¶
引風一槎當浦口(謂荘/定山)一枕在遼東(謂賀/克恭)何事¶
今爲别藤蓑還贈公(世卿乞予/藤蓑贈之)¶
　　贈世卿逰山¶
<pb:KR4e0108_SBCK_007-45a>¶
萬丈崑崙頂冥棲憶老関君㸔白龍水何似黄¶
公山有酒終日醉無官到處閒南風乃何意又¶
送楚舟還¶
朝來生紫氣此地亦凾関㡌頂花沾雨雲中人¶
下山相逢欲大笑不語是真閑晩向東亭醉猶¶
䏻騎馬還¶
　　世卿将㱕¶
㑹有還郷意深慙不自量毋留児作伴妻爲客¶
求漿䑓榜眀朝旭松堂閉夜涼延縁過殘夏滿¶
<pb:KR4e0108_SBCK_007-45b>¶
意泛瀟湘¶
與君雲水別何夢得啇量合是真調鼎䏻忘老¶
賣漿還山非早計舉棹是秋涼有路通衡岳無¶
詩弔楚湘¶
　　贈饒鑑¶
君又去東津東津月送人周㳺千里道細問百¶
年身野色淡将暝江桃疑是春丹青如可贈畫¶
我小昆崙¶
　　梅花¶
<pb:KR4e0108_SBCK_007-46a>¶
草木自有性湖山更乞靈氷霜仙骨瘦桃李世¶
情腥惹䄂香全別和羔子未青未須携鐡笛吹¶
月上湖亭¶
　　喜何竹窓重過白沙話舊贈之¶
此君爲別乆不逐衆芳彫白葛身已老青雲郎¶
獨超春風吹細浪落日泛䡖橈楚雲有髙樹未¶
肯挂公瓢¶
憶年四十許公弟立如山行止相料理漁樵共¶
徃還餘情空耿耿秋鬂各斑斑不是公憐我清¶
<pb:KR4e0108_SBCK_007-46b>¶
顔誰更攀¶
　　聞林緝熈𥘉歸自平湖寄之¶
短世淵明醉長愁子羙謌髙情誰復爾乆別公¶
如何淡月𥘉岀浦好風來颺蓑買田滄海上耕¶
亦不須多¶
　　張地曹寄林縣博用韻荅之¶
無心雲自在得意鳥同謌白骨可人醉(杜詩古/人白骨)¶
(生青苔如何/不飲令心哀)蒼生如命何漁樵真有道烟水別¶
傳蓑想見滄𬈑外東南月更多¶
<pb:KR4e0108_SBCK_007-47a>¶
安得李太白樽前同爾謌自從識象岡未始離¶
無何草長逰人路風鳴挂樹蓑東僯古大嫂揜¶
口笑何多¶
　　和子長民澤論詩寄興羅浮之作¶
飛雲干老夢拉作騁遥臨揮手謝人世聞歌生¶
我心今年春又過何䖏洞還深相憶山樓暮依¶
依向逺岑¶
　　再用韻示諸生¶
賢聖低囬乆千年想一臨希顔非樂道疑孟失¶
<pb:KR4e0108_SBCK_007-47b>¶
求心逸駕行應速寒泉汲務深嘗聞根夲學不¶
盡㤗山岑¶
　　贈李司訓別¶
江門雲水地不絶徃來交巳恨栽花晚寧辭抱¶
瓮澆月疑窓下枕風語樹頭瓢精舍明朝別何¶
時還見招¶
　　再次冩懐¶
孤形将影住一臂與誰交矯矯志欲競栖栖習¶
恐澆江山一得手風月盡㱕瓢始覺逍遥外人¶
<pb:KR4e0108_SBCK_007-48a>¶
間未易招¶
　　代簡荅府尊林先生慶老母生日¶
有母年齡暮逢辰喜懼深多儀安敢却揣分故¶
難任錦叚拈香拜仙醅洗&KR0678;斟獨慙非節孝未¶
了百年心¶
　　秋坐碧玉樓¶
造次中秋過啇量九日來詩将秋景淡菊共老¶
人開時節陶潜醉江山宋玉哀平生滄海意不¶
受白鷗猜¶
<pb:KR4e0108_SBCK_007-48b>¶
<pb:KR4e0108_SBCK_007-48b>¶
亂不成詩¶
　　九日嘉會樓登髙¶
引歩下前除児扶杖亦扶㑹扵何處勝客有去¶
年無天道常流轉園林又變疎暫留賞今日醉¶
莫看茱茰¶
兼有吟詩病何妨著酒扶景逢佳處少句向覔¶
時無醉去乹坤小醒來伴侣疎今朝嘉會會不¶
盡㸔茱茰¶
半酣壷矢折又减两三扶九日江門有千年栗¶
<pb:KR4e0108_SBCK_007-49a>¶
里無山形當晩瘦脚跡向秋疎問我登髙去都¶
忘菊與茰¶
溪邉菊一區溪竹两相扶草木從吾好風霜殺¶
此無閑同九日醉浩笑一生疎試問干雲檜何¶
如小沜茰¶
　　楚雲䑓觀民澤所栽菊寄民澤用昨九日¶
　　韻時民澤還五羊未返¶
當軒玉朶孤植竹翠莖扶香細風𥘉動神淸俗¶
夲無寒深溪井涸月出山瓢疎何處異郷客永¶
<pb:KR4e0108_SBCK_007-49b>¶
懐歌茱茰¶
　　野菊吟寄子長再次¶
野菊生何處㝷香杖偶扶孤標猶訝絶佳色舊¶
知無老弄真成獨秋來不作疎金樽誰九日引¶
滿對茱茰¶
　　呉明府送菊次韻荅之¶
黄菊有名花淵明無酒官酒多人自醉花好月¶
同看老未厭人世天敎共歲寒未應携不去髙¶
歩蓬莱山¶
<pb:KR4e0108_SBCK_007-50a>¶
　　荅周潮州萬里¶
今代潮州守濂溪是一門乹坤吾道在歲月此¶
心存行次天邉路書投海上村夕愁空竚望風¶
雨暗髙原¶
　　汪廵按見訪¶
嶺南經畧地柱史不謀身料理安危事更張文¶
武臣風行光動草寒極正開春傾盖江樓暮揮¶
杯勸故人¶
　　寄題小圎岡書屋和民澤韻¶
<pb:KR4e0108_SBCK_007-50b>¶
四野雲飛盡圓岡一室清至虛元受道真隱或¶
逃名有疏微言塞無為大業成一聲聞絶唱五¶
岳看全輕¶
　　劉少叅見寄次韻奉答¶
西川一杯水為我浣詩塵身落滄溟遠心將翰¶
墨親江樓初見客野徑别藏春十郡停車地千¶
峰擊壤民¶
　　贈李世卿¶
楚客復歸楚青山此送君往來十年破精力半¶
<pb:KR4e0108_SBCK_007-51a>¶
生分著意當時見留情異代聞若非真有見何¶
處謝浮雲¶
三尺短春蓑山風吹薜蘿人材非管樂吾道本¶
丘軻送老諸名岳全生一病窩相思憑寄語路¶
打祝融過¶
落日蒼梧望清風發棹謳楚山正西上江水自¶
東流作伴春攜酒談詩月满舟洞庭看未透更¶
上岳陽樓¶
　　題黄公釣臺¶
<pb:KR4e0108_SBCK_007-51b>¶
小小離人意羊裘却未工今人多白眼爲我謝¶
黄公弄釣浮沉見登庖撥刺空浩歌泉石裏况¶
有古人風¶
　　曉枕示湛雨龔曰髙¶
二千六百丈脚底是飛雲悠悠四十年欲徃念¶
徒勤多謝紅藤子扶吾還數君鐡橋問何如見¶
景勝扵閒¶
萬年如一瞬莫問我浮生風雨将秋至山河載¶
月明語簷幽鳥樂對竹小童清夜夜湘江夢與¶
<pb:KR4e0108_SBCK_007-52a>¶
君何日行¶
　　雨和曉枕寄廷實¶
仰見雙白鶴髙飛入紫雲茍無脫俗意安用看¶
山勤好句能傳我幽期敢後君異時鐡橋詠莫¶
遣世人聞¶
萬徃皆有復左車不復生西風今夜起朗月四¶
山明天馬非常歩鐡橋相伴清去去莫復顧衡¶
山頂上行¶
　　曉枕再和¶
<pb:KR4e0108_SBCK_007-52b>¶
平生老黄石引望空白雲無人知感激爲我盡¶
殷勤何處㝷吾契名山訪道君洞天三十六歩¶
歩聲相聞¶
外生即非死胡爲樂乆生去來大化内俗眼未¶
分明我夀元無極君才亦太清五峯南斗上何¶
日踏歌行¶
　　中秋¶
平樓時稳歩身虚欲翩翩明日秋始半中天月¶
最圎武昌書未返督府句堪傳衡岳那䏻去羅¶
<pb:KR4e0108_SBCK_007-53a>¶
浮何處煙¶
廣寞天自然浮雲任飄翩随時有憂樂與物無¶
方圎酒底月未咽水中神莫傳去年今夜艇吾¶
欲破湘煙¶
　　彭司㓂挽詞¶
男子固多竒如公更不疑經綸思昔日㓛業問¶
當時鬼幸村巫小棋還國手知杜陵秋月下興¶
盡八哀詩¶
侃侃亦誾誾行違榜要津鳥還江上暝人老世¶
<pb:KR4e0108_SBCK_007-53b>¶
間春禄盡休言命愁多不爲親武夷最髙處東¶
望一沾巾¶
斗氣空遺劍牀燈不照琴春懐不自得老病忽¶
相㝷事徃浮雲夢山餘宿草心平生孺子意絮¶
酒一何深¶
　　題雲津書院泰和劉氏¶
雲津杳何許試向卷中㝷不覩六經敎空餘百¶
代心嵩陽思識靣白鹿尚遺音家有鴛鴦譜何¶
須更問針¶
<pb:KR4e0108_SBCK_007-54a>¶
　　春日冩懐¶
水際㝷芳去花枝隔水新可憐今日望不是向¶
來人紫䄂垂垂下黄鸝樹樹春東風天外至南¶
岳夢中身¶
一觴復一曲不覺夕陽殘好景我只醉春風人¶
未閑青紅今滿路風日未登山何如海中鳥鼓¶
翅蓬莱間¶
　　贈周文都¶
君行無日矣奈此別離何道逺書難寄年衰病¶
<pb:KR4e0108_SBCK_007-54b>¶
更多行行慎自愛浩浩不同波若見東山丈㣲¶
言共琢磨¶
　　贈黄希顔春試¶
北風雨如注是底別離時黄色眉端動青雲足¶
下馳児童酣世豢國士醒心期去去江流疾還¶
君一贈詩¶
　　詩罷懐白洲先生¶
山東無近耗(白洲時爲山/東左方伯)海上立斜暉童子覔¶
牛去漁翁罷釣㱕登舟人欲別(周文都赴/㑹試将行)見月¶
<pb:KR4e0108_SBCK_007-55a>¶
鳥還飛何限相思意千峯獨掩扉¶
　　贈丁一桂¶
初日照甘棠千門一炷香南風催返棹西望欲¶
沾裳有廟旌遺愛無金㱕故郷未知忠定者先¶
請問崇陽¶
　　奉寄筠巢翁¶
昔別筠巢叟如今是㡬年華巔将望百碧玉屢¶
添年寥寥千古下望望五峯前何日扶溪棹還¶
來別老仙¶
<pb:KR4e0108_SBCK_007-55b>¶
　　鄧御史公輔寄新刻陳君舉論孟古義復¶
　　以是詩¶
兩漢非三代人才逐世低市朝多畫虎文字笑¶
醯雞古義昭昭對終篇短短題不因歐六一争¶
得見昌黎¶
　　張綱¶
漢廷張御史何事便埋輪欲作千年計都忘一¶
個身堂堂見意氣黙黙愧經綸却恨程明道丹¶
青失冩真¶
<pb:KR4e0108_SBCK_007-56a>¶
　　呉節婦¶
江山逢此㑹真地作光輝路轉扶溪北山來越¶
嶺西春光流聖澤明月照霜帷碧玉遥相賀雲¶
中卧賦詩¶
　　汪海北訃至¶
西所今亡矣皇穹肯不仁眼中還見此天下豈¶
無人海闊書頻至神交夢亦真人間秋半後囬¶
首一沾巾¶
誠至通金石乹坤正惜君懐沙人不見脩古恨¶
<pb:KR4e0108_SBCK_007-56b>¶
空聞殁世䏻千載還山但一墳海山今夜月空¶
照水中雲¶
望望白洋水滔滔碧玉流白頭聞有是傾盖忽¶
相投天柱峯常在神龍雲正浮悲歌掩圖畫淚¶
落不䏻收¶
英雄滿襟泪不灑児女胸竆愁當盡夜浩歎起¶
秋風㡬點星𥘉落千峯日未紅髙樓慵引望興¶
盡一宵中¶
　　示景易¶
<pb:KR4e0108_SBCK_007-57a>¶
長鯨千里鬛靈物一生竒化成端有日潜躍貴¶
因時感應天終定早暮命難期信知抱瓮是安¶
事桔橰爲¶
　　題丁長官祠¶
千山多雨後百姓苦飢時老病無人問低囬只¶
自知百感觀空盡扁舟適楚遲詩成遠莫寄分¶
付長官祠¶
　　漫筆¶
行年七十二七十一年非漁樵真有分語黙各¶
<pb:KR4e0108_SBCK_007-57b>¶
因時比恨四愁具方年伯玉衰未行元属我天¶
命更由誰¶
　　題筠巢卷¶
手把筠巢卷口詠筠巢詩白頭心折處碧玉夢¶
醒時夢将人待逺心與此君期想見千林暮還¶
同一鶴棲¶
　　寄張梧州克脩¶
還家臣軄盡攝守郡符新心同端溪水跡比峽¶
山雲朝野無交牘桐江有釣綸時無張刺史脚¶
<pb:KR4e0108_SBCK_007-58a>¶
板但空聞¶
　　贈黄化州歸莆田¶
有客來何處多年守化州白雲秋自好碧玉夜¶
相投日月催人去行蔵悵此休武夷洗足罷囬¶
首望羅浮¶
　　枕上偶憶舊㳺南海祠因懐故友林&KR0788;¶
子覺饒英氣携書話此宫清祠無厲鬼大水有¶
真龍過客窺諸葛論詩病長公徃來三十載羙¶
惡併成空¶
<pb:KR4e0108_SBCK_007-58b>¶
　　卧逰上㳺庄¶
上㳺何處是試唱上㳺歌入澗花迷路岀門雲¶
滿蓑景勝開圖畫春香醉綺羅静對南岡頂月¶
眀秋更多¶
　　次韻荅鄺筠巢¶
飄飄八紘外逺意竟誰分我抱三年病天生㡬¶
様人十年營一壙萬骨掩孤墳休休莫復論局¶
促此乹坤¶
　　次韻逰上㳺黄雲山¶
<pb:KR4e0108_SBCK_007-59a>¶
繫艇黄雲下黄雲㡬度歌登髙雲壓㡌度宻雨¶
沾蓑瀑澗宵鳴瑟山花晝擁羅野人携茗榼路¶
打鐡橋過¶
　　荅容北溪見訪¶
曲徑黄雲外青山一路深卷爲乗興地人間何¶
處㝷白龍三畆水紫府萬囬心錦囊挑不去千¶
峯暮色深¶
　　中秋撥悶用舊韻¶
踈星圍碧玉秋氣正平分共持今夕酒又减去¶
<pb:KR4e0108_SBCK_007-59b>¶
年人白髪來千丈青山忽數墳年光付流水萬¶
物信乹坤¶
晩有悲秋意秋來此夜分可憐清夜酌盡是白¶
頭人紫盖終携病朱陵願卜墳誰䏻天地外別¶
去覔乹坤¶
　　諱日¶
雖貧還講諱兹事俗之常時節難虚度杯盤秪¶
自傷五鼎終難具千秋敢易忘痴児雖未了清¶
白永流芳¶
<pb:KR4e0108_SBCK_007-60a>¶
　　迎醫寄左明府¶
㠶開春鳥起篙響暁鴉連日岀千江水風連一¶
路煙病苦魔難敵情真事可憐平生左明府應¶
惠濟生丸¶
　　贈陸醫士左明府遣來¶
山雨睡𥘉醒門前報陸生手持王氏藥重是長¶
官情分付一杯茗剛勞㡬日程小詩何足謝聊¶
以著佳名¶
　　寄東所¶
<pb:KR4e0108_SBCK_007-60b>¶
病乆惟聴命詩成不浪傳門前花十丈王井正¶
開蓮數椽剛到地一棟正横天不亡吾道在萬¶
萬歲相連¶
　　春日偶成¶
菊殘猶可對人老不須嗟水閣風低桞山籬雀¶
啅花千門盡桃李十畝未桑麻大禹須治水顔¶
囬却卧家¶
競長家家栁齊開陣陣花春添新冨貴人老舊¶
煙霞欹枕黄鸝近開窓白鳥斜草玄無意緒呼¶
<pb:KR4e0108_SBCK_007-61a>¶
酒對侯巴¶
　　病中詠梅¶
去歲誇身徤㝷梅到㡬山酒傾崖影盡衣染露¶
香還北斗今何向南枝半已殘下堂兒女笑老¶
脚正蹣跚¶
孤山一片雪千古獨称竒此外不䏻到人間都¶
未知正嗟同賞絶又過半閑時囬首西巖下南¶
枝映北枝¶
人生如逝水花發見南枝對影身猶隔聞香席¶
<pb:KR4e0108_SBCK_007-61b>¶
不移延縁看月乆勃窣下堦遲坐恐芳時暮扶¶
衰丁一詩¶
何䖏梅梢月流光到枕屏江山都太極花草亦¶
平生閣冷香難即窓晴影似横凍崖妨足蹇藜¶
杖意髙撑¶
隠几日𥘉下東巖興復饒月髙寒自照花近夜¶
相撩濁酒頻堪冩清絃豈易調羅浮在何處䰟¶
夢與逍遥¶
水陸花何限梅花太絶塵如何開眼䖏不見賞¶
<pb:KR4e0108_SBCK_007-62a>¶
花人北塢風微動南梢月自真老夫前席坐得¶
意不無神¶
山閣數株梅山翁手自栽有花娛我老無計避¶
人開色映書帷净香㝷墨沼來庶㡬吾服汝不¶
作委蒿莱¶
風月江山外乹坤草木間卷簾踈影動柱頰暗¶
香還約伴多爲地吟詩別作壇終南雖白閣不¶
恃小廬山¶
何䖏花堪憶江門水背過滿身都著月一片未¶
<pb:KR4e0108_SBCK_007-62b>¶
随波髙倚松爲盖清連竹作窩白鷗&KR0742;不去飛¶
入釣魚蓑¶
借如桃有實方朔不來偷山近重重見人無淺¶
淺休路經寒水断香被白雲留寄語林和靖江¶
門是一丘¶
　　喜康沛至(五言六句)¶
三年念逰侣奄至廬岡曲睍睆枝上鶯相呼入¶
幽谷平生真淡意至老方耻獨¶
　七言律詩¶
<pb:KR4e0108_SBCK_007-63a>¶
　　與友約逰仙井¶
仙井㑹容雙眼到病軀須著一笻扶春風有客¶
來相問何曰扁舟進所如世道難交終索寞幽¶
居擬卜只虚無慿君寄語山靈道欲傍啼猿借¶
一區¶
　　馬貞卜築圃中與容貫同處¶
何䖏有花堪結椽溪邊園裏樹相連一齋一榻¶
同燈火江水江花自歲年元亮髙棲須避俗巖¶
青異骨合成仙東風兩岸黄鸝語我亦中流坐¶
<pb:KR4e0108_SBCK_007-63b>¶
我船¶
　　自斗岡還至汾水江值暮¶
歸舟欲背南風發別琖𥘉開落日斜社曲寄聲¶
憑驥子(是日景易/有信促歸)武陵囬首惜桃花東逰西泛¶
經旬日揮翰留詩到㡬家滿眼却愁歸路黒時¶
從野老問江乂¶
　　弔崖¶
天王舟楫浮南海大将旌旗仆北風義重君臣¶
終死節時來胡虜亦成㓛身爲左祍皆劉豫志¶
<pb:KR4e0108_SBCK_007-64a>¶
復中原有謝公人衆勝天非一日西湖雲掩鄂¶
王宫¶
　　子陵¶
誰将此筆點行蔵真有乹坤日月光三尺羊裘¶
㡬銖两千秋龍衮共低昻客星天上何須急老¶
脚人間不浪長留得先生在台輔不知東漢可¶
陶唐¶
　　讀張曲江撰徐聘君墓碣¶
杜陵煙艇曽來否相國銘章今在亡千古我䏻¶
<pb:KR4e0108_SBCK_007-64b>¶
生感激一碑誰可借輝光江波自映蒲輪返原¶
草還沾絮酒香事異鑿坏終逺去鴻冥天闊道¶
之常¶
桓靈而下使人悲却憶陳蕃在郡時何處公車¶
還欲召平生此榻竟奚禆事機成敗我當筭天¶
命去留人得知萬古江山一囬首風清月朗聘¶
君祠¶
知心未問陳蕃軰欲起先生在帝桓自古山林¶
輕禄位至今朋黨惜衣冠㝷常笑語諸公撫七¶
<pb:KR4e0108_SBCK_007-65a>¶
十支離一老㸔誰道開元張相國重磨碑碣冩¶
心肝¶
一木能支大厦顛栖栖徒只喻當年身垂白髪¶
西山裏光射青牛北斗邉信史只今文獻碣清¶
風何日豫章傳狂歌亂耳不足獻依舊生蒭置¶
墓前¶
　　西南驛晚望¶
暁來花雨濕詩嚢晚上郵亭望大荒南盡海旁¶
諸郡淺西來天上一江長漁歌落日還孤艇樹¶
<pb:KR4e0108_SBCK_007-65b>¶
隔啼鶯背短墻料理憑髙非一事樽前誰與共¶
平章¶
　　秋江漫興¶
能傾瓦&KR0678;深深酒不盡秋江短短篇閑弄孤舟¶
移白日明開两眼㸔青天鷗遷逺渚眠何䖏雲¶
颭髙風落此川野老隔波頻問訊可䏻無意向¶
神仙¶
　　送羅養明還江右¶
長寄湖西夢裡身扁舟春早忽相㝷乹坤自古¶
<pb:KR4e0108_SBCK_007-66a>¶
悲難合伯仲而今契亦深草色正催公子醉花¶
枝不稱老年心何須䄂却鴛鴦手更向滄𬈑問¶
我針¶
懶作人間賣卜仙紅蕖浪裡枕書眠詩篇到老¶
絶求世酒琖逢春不愛錢鷗鷺一群清似雪江¶
湖諸子逺如天扁舟忽報金牛信也得江花對¶
惠連¶
　　村中即事¶
山風䖏䖏聞松花江市日日來魚蝦髙田一弓¶
<pb:KR4e0108_SBCK_007-66b>¶
走獵犬灌木㡬株叢老鴉正逢元宵市燈好亦¶
有雜劇村鼔撾野老西疇急春事長揖縣官歸¶
縣衙¶
　　暁枕過金洲戯作¶
行人拍手笑天公十月江湖未朔風旭日上天¶
纔半赤晴霞照水忽殷紅注目九江來艇急囬¶
頭三老著篙慵何須却是蒼梧道不道天公也¶
笑儂¶
　　清明前三日有懐亡友伍光宇無子¶
<pb:KR4e0108_SBCK_007-67a>¶
先生英骨塟蓬莱幽思憑髙不易裁荒歲無竆¶
春易老清明将近雨還來皇天自失包胥定泉¶
壌誰興伯道哀㝷樂齋前數株樹月明空有鶴¶
飛囬¶
　　禱雨呈縣主丁彦誠¶
峯頂爲壇五土升皇穹端合享精誠雨聲先到¶
玉䑓寺雲氣𥘉蒸緑護屏野老分錢須一虎病¶
夫献茗走諸生年豊我欲招神貺絶壁髙鐫令¶
尹名¶
<pb:KR4e0108_SBCK_007-67b>¶
　　奉陪趙提學崖山慈元殿弔古¶
信國諸臣近有碑一陵瀕海尚堪疑荒山野水¶
無人到落日䡖風送我旗天地㡬囬人變鬼風¶
波萬里母将児萋萋芳草慈元下邂逅漁樵問¶
舊時¶
　　李徳孚輓歌詞¶
此翁白髮已垂肩猶借滄波十載眠(徳孚已丑/偕予自亰)¶
(師㱕不復出至/是十年而卒)一舸載書同載酒㡬家留藥更¶
留錢山陽笛奏西樵月(西樵南海山名余曩與/伍光宇同逰後有西樵)¶
<pb:KR4e0108_SBCK_007-68a>¶
(山感舊詩/即此山也)薤露歌傳大石篇(大石即徳孚/所居村名)誰道¶
人生只如此两行衰泪落江煙¶
別時已動東㳺興別後還深永訣悲夫子春秋¶
䏻六十故人涕泪不童兒身如南郭人間老家¶
有文溪地下師修短未知人喜戚天涯孤影日¶
淒其¶
　　題荘定山詩集¶
春風一曲有霓裳不落人間小錦嚢今代名家¶
誰李杜先生髙枕自羲皇乹坤兀兀中流柱風¶
<pb:KR4e0108_SBCK_007-68b>¶
月恢恢大雅堂莫道白沙無眼孔濯纓千頃破¶
滄浪¶
　　浴日亭次東坡韻¶
殘月無光水拍天漁舟數點落前湾赤騰空洞¶
昨宵日翠展蒼茫何處山顧影未須悲鶴髪負¶
暄可以献龍顔誰䏻手抱陽和去散入千崖萬¶
壑間¶
　　扶胥口書事借浴日亭韻¶
早春約我扶胥口今日進舟黄木湾使君已去¶
<pb:KR4e0108_SBCK_007-69a>¶
漫留諾水國獨吟空見山老向煙波真得地晚¶
來風日更開顔眀朝去覔南川子與話平生水¶
石間¶
　　宿㰖山書屋¶
一片荷衣也盖身閉窓眠者乃何人江山雨裏¶
同歌嘯今古人間㡬屈伸長與白雲爲洞主自¶
栽香樹作齋僯山中甲子無人記一度花開一¶
度春¶
　　別㰖山¶
<pb:KR4e0108_SBCK_007-69b>¶
羅浮山色眼中來老子心情不易裁髙浪不驚¶
南海舶白雲聊共㰖山杯未知竹徑留人否那¶
問天公著雨催主人更道秋來好收拾黄花待¶
我囬¶
　　餘興¶
何䖏秋聲入短琴江邊蕭瑟起楓林空歌白雪¶
兒童笑不負滄波老子心釣石摩挲雲氣暖睡¶
沙展轉月痕深眼中昏嫁随時了只有床頭鬻¶
犬金¶
<pb:KR4e0108_SBCK_007-70a>¶
　　陳冕來逰白沙至仰船江遇石尤風舟覆¶
中流㡬覆程夫子何况白沙門下人賢軰何曽¶
負天道老夫正自恠江神仁義㡬囬驚闊論利¶
名何處不通津秪應歸拜庭闈日棄置艱難不¶
肯陳¶
　　羅一峯輓詞¶
今我何敢私一峯百年公論在児童要知此老¶
如君實更恐前身是孔融青天白日人千古五¶
典三綱䟽一通天下何常乏知已我言剛與定¶
<pb:KR4e0108_SBCK_007-70b>¶
山同¶
状元文史少㣲星翰苑爲官謾两亰既有光華¶
争日月那無描畫在丹青表章細事慿諸老悵¶
望髙風激後生千秌欲與蘇徐並湖水中央更¶
一亭¶
芙蓉城下白騾還更見一峯何處山晩覺神仙¶
真妄誕肯留精爽一追攀髙才轉盻交㳺内元¶
氣驚心宇宙間此日迸空爲誰泣哀齡何意向¶
人寰¶
<pb:KR4e0108_SBCK_007-71a>¶
　　杜阮看山容貫卜居之地¶
曾扵海上看羅浮魂爽髙飛未得收一片好山¶
還入眼两廵瘦馬更囬頭青浮竹杪岡連峙紅¶
浸花枝水曲流君若卜居須卜此澗邉黄髪是¶
巢由¶
數家種竹已成林共有平生卜築心草木總偷¶
春色早雲霞偏傍晚山深鶯聲早赴山靈約松¶
盖先分地主隂欲置一菴三級土結趺髙榻對¶
南岑¶
<pb:KR4e0108_SBCK_007-71b>¶
　　代簡荅伍郡主爲莆田林侍御求草書¶
閉門一病九十日小草大草生荒蕪山癯須愛¶
老狂客府主正逢賢大夫藥褁君臣眠處有墨¶
池風雨坐來無秃管已馳林侍御如今雪繭不¶
還莆¶
　　東亭奉別憲副陶公¶
父老連村擁畫航東亭西日引杯長舊是宰官¶
今憲副後來新㑹古桐鄕指揮戎馬能千里表¶
裡山河捍一方太史但收䏻吏傳昇平不必問¶
<pb:KR4e0108_SBCK_007-72a>¶
耕桑¶
　　蔣宗誼以厥考樵林摘稿及其所著續宋¶
　　論見寄代簡奉荅¶
江右詩書不乏賢君家父子盡堪傳樵林一摘¶
㡬千首宋論直窺三百年西漢文章遷史後東¶
呉風月定山前乹坤隻眼知誰在不是楊雄不¶
好玄¶
　　寄景星海上¶
妬花暝雨迷千里隔水殘紅度㡬車夢破三更¶
<pb:KR4e0108_SBCK_007-72b>¶
子規鳥香來一樹木犀花病夫老去頭如鶴稚¶
子春來髪似鴉海曲傳詩意無盡更期何處問¶
丹砂¶
　　次韻都憲朱公歸興¶
當日頭顱也未然相逢休問買山錢葛巾旋把¶
陶潜酒煙水将歸范蠡船嶺表他年須領畧桂¶
陽秋月憶高眠大臣去&KR0556;嫌疑絶還似嘉謨賛¶
九天¶
　　命孫田¶
<pb:KR4e0108_SBCK_007-73a>¶
新開斥鹵走通川賸種烏穧益稅錢士不居官¶
終愛國孫當從祖是名田幸生天下承平日屢¶
見人間大有年從此不須憂俯仰茆齋向暖抱¶
孫眠¶
　　辛丑元旦戯筆¶
酒杯不與年顔老詩思還随物候新分外不加¶
毫末事意中長滿十分春栖栖竹几眠㸔客䖏¶
處桃符冩似人除却東風花鳥句更将何事荅¶
洪鈞¶
<pb:KR4e0108_SBCK_007-73b>¶
　　與謝胖¶
桞市南頭望客舟青山無語水東流江花自對¶
黄鸝晩風雨偏催白髪秋宇宙萬年開老眼肝¶
膓一縷入春愁明朝日岀波濤暖依舊忘機對¶
海鷗¶
　　重贈張詡¶
風雨何人來欵扉滄江烟艇疾扵飛正将白首¶
憐傾盖不管春泥得上衣詩句與君争岀手酒¶
杯中我自忘機傷心萬里滄𬈑水又逐長風破¶
<pb:KR4e0108_SBCK_007-74a>¶
浪歸¶
　　&KR1616;醾将開值雨¶
相看無語只沉吟蓓蕾枝頭已簇金山雨不來¶
昏晝景東君容有妬春心較量花品終何益茫¶
昧天機亦自深明日隂晴還未定一尊何急對¶
花斟¶
　　荅梅繡衣見訪¶
一春煙雨暗荆扉繫馬憐君共落暉酒琖香風¶
吹月桂硯池清露滴&KR1616;醾水中郭索嗔皆是屋¶
<pb:KR4e0108_SBCK_007-74b>¶
上慈烏愛亦非天道不移人自異紅塵飛上釣¶
魚磯¶
　　陳庸𬒳盗張詡有詩唁之因次其韻¶
三尺龍泉八尺身書生膽氣欲驚人亦遣偷兒¶
知我軰還将直道是斯民風連蜀魄東方暁雨¶
洗荼&KR1048;昨夜春白舫望君心若渇淸川照我髪¶
如銀¶
　　暁枕¶
天時人事莾何窮睡破山窓正惱公㡬點木犀¶
<pb:KR4e0108_SBCK_007-75a>¶
三月雨一聲蜀魄五更風青春有限年年老白¶
髪無私個個同莫共老人論甲子閭閻稚子亦¶
成翁¶
　　詠鶴¶
孤山赤壁两茫茫踈栁江邊一草堂塵世事多¶
黄髪老仙禽真對縞衣郎風囬蕙帳聲猶裊月¶
落芝田影漸長却怕茶煙生一縷等閑飛去碧¶
沙旁¶
　　憶鶴¶
<pb:KR4e0108_SBCK_007-75b>¶
孤山有月好西湖只問湖中鶴在無頸閣瘦軀¶
三尺半聲摇殘夢四更初青田别去何由見赤¶
壁飛來不受呼寂寞小齋誰是伴賽蘭香裊舊¶
團蒲¶
　　謝惠壷¶
江上花邉到一壷春風日日要人扶數篇栗里¶
乃何趣五斗髙陽非酒徒春事無多花去眼老¶
形巳具雪添鬚醉鄕著我扶溪老白璧黄金惠¶
不如¶
<pb:KR4e0108_SBCK_007-76a>¶
　　題閑叟¶
前村煙火熟朝炊正是先生睡足時身帶江山¶
人在畫目窮今古世争棋花邉擊鼔諸孫戯竹¶
下扶笻一鶴随應笑書生閑未得白頭憂世欲¶
何爲¶
　　㳺心樓爲丁縣尹作¶
城外青山樓外城城頭山勢與樓平坐來白日¶
心䏻靜看到浮雲世亦輕髙閣秪冝封斷簡半¶
年方許讀西銘乹坤一點龍門意分付當年尹¶
<pb:KR4e0108_SBCK_007-76b>¶
彦明¶
　　次荘定山清江雜興韻¶
家學華山一覺眠圖書亦在枕頭邉傍花随栁¶
我㝷句剰水殘山天賜年竹徑旁通沽酒市桃¶
花亂點釣魚船平生我愛孫思邈自古髙人方¶
又圎¶
　　中秋夜示江右李劉二生¶
勝㑹古來非獨今两生尊酒喜同斟且看𬈑海¶
中秋月莫動匡廬半夜心天道端須憐主客浮¶
<pb:KR4e0108_SBCK_007-77a>¶
雲不敢弄晴隂堯夫獨愛梧桐上萬籟無聲意¶
自深¶
　　辭修縣志¶
嘘嗟文献荒&KR0765;乆著述圖經長老冝令尹髙才¶
應處分病夫何者敢聞知嘗聞司馬開班范直¶
似家翁詔小児史體所關無大小千秋麟筆寄¶
宣尼¶
　　寄李九淵¶
黄花開盡不持醪更對黄花讀楚騷江閣影流¶
<pb:KR4e0108_SBCK_007-77b>¶
西日轉海鴻聲引北風髙大寒天地猶堪岀垂¶
老筋骸緫厭勞嗟我與君同甲子鏡中誰譲長¶
霜毛¶
　　次韻梅侍御贈別¶
朱絃一弄白雲深山水何人共賞音老去布裘¶
偏愛日春來花樹不冝隂雨端姤復雖天道一¶
體乹坤是此心扶病寒江逺相送古椰葉脫北¶
風吟¶
　　贈同逰馬玄真伍伯饒甥舊¶
<pb:KR4e0108_SBCK_007-78a>¶
江流東與海潮通江去潮來今古同岩洞風光¶
詩卷裏天涯歲月釣船中老甥動止常随舅小¶
友心情愛傍公更約鐡橋窺險絶筆牀琴匣未¶
須封¶
　　立春日呈丁縣尹¶
浮生五十五囬逢靑帝來朝駕自東草色向江¶
先自緑桃花臨路爲誰紅髙堂滿献曽孫酒小¶
邑𥘉移令尹風身着斑衣啼又笑老萊真個是¶
児童¶
<pb:KR4e0108_SBCK_007-78b>¶
　　元夕¶
欲将斗柄作垂鈎髙掛銀蟾照九州　皇帝萬¶
年臨宇宙群黎無䖏不歌謳两間和氣氤氲合¶
五色卿雲爛熳浮一曲昇平人盡樂老夫林下¶
更何求¶
　　賀冠者¶
都老門前十丈松采帷髙映日曈曨賔迎一徑¶
桃花裡春在三加酒琖中禮式未忘洪武化絃¶
歌還動子㳺風主人不用投壷勸醉倒江門老¶
<pb:KR4e0108_SBCK_007-79a>¶
石翁¶
　　寄髙知縣¶
下疑河岳上星辰何處勾連得此身天子未旌¶
強項令督郵多見折腰人青天白日孤城暁碧¶
栁黄鸝萬井春澗厎菖蒲真未有堪君服食更¶
通神¶
　　次韻伯饒見示養内之作¶
小結菴居不化縁牽蘿架石两三椽一凾玉笈¶
飛霞裡半枕華胥語鳥邉東老豈知丹是酒今¶
<pb:KR4e0108_SBCK_007-79b>¶
人多以管窺天市中買得參同契萬遍千週然¶
未然¶
　　次韻荅伯饒見拉岀釣¶
好共溪山結晚縁竹枝深夜響漁椽風清月朗¶
滄𬈑外魚躍鳶飛枕几邉茶竈煙銷囬野艇竹¶
竿霜冷釣秋天少年孟浪東西走衰病于今耻¶
復然¶
　　苦熱¶
㝷常衣汗濕靑荷争奈連朝溽暑何四象隂陽¶
<pb:KR4e0108_SBCK_007-80a>¶
分老少一年天地㡬中和水枯瓦沼蛙将徙日¶
炙山枝鳥不歌一事傷㢘非得巳竹林氷簟受¶
風多¶
　　寄林虛窓¶
蒼梧酒興未消磨又向江門鼓枻歌鳥見畫來¶
高畫品我疑詩巧是詩魔輞川樹石愁摩詰語¶
可精神動老坡開眼也知真有益後來嵗月悔¶
無多¶
　　晝睡¶
<pb:KR4e0108_SBCK_007-80b>¶
林木蒼蒼鳥哺雛江亭春與睡相冝風花巳遣¶
新年醉氣候還増病叟癡塵世悲懽忘䖏了浮¶
生日月夢中移晨炊未熟無人喚正是飛雲曵¶
杖時¶
　　對酒¶
竹杪風䡖瓦雀哀葛巾蕭散歩堦苔放懐自對¶
溪花笑好事誰撑酒舫來白髪驚看今日老青¶
春剛到隔年囬狂心被酒如飛鶴又逐紅雲上¶
玉䑓¶
<pb:KR4e0108_SBCK_007-81a>¶
二仲爲僯蔣詡家蕭然鶴髮映烏紗春來歌唱¶
惟消酒老去園林尚種花蚤卜居廬依木石不¶
論日月住煙霞小齋半夜忘眠處三尺盆池一¶
口蛙¶
　　南歸途中先寄諸郷友¶
我家乆住龍溪上說著龍溪便有情荔子不将¶
梨闘羙沙螺休與蟹争衡江村婦女蕉衫窄市¶
巷児郎木屐輕漫興詩多誰和我樽前忙殺馬¶
先生¶
<pb:KR4e0108_SBCK_007-81b>¶
不分賔主共林塘脫下朝衫作道装酒爲老夫¶
開瓮盎茗和春露摘旗鎗津頭水滿鴛鴦下墻¶
背風來枳殻香何處與君拚坐乆萬株花裡小¶
藜床¶
　　與謝祐¶
易生忽與謝生來小雨𥘉晴到玉䑓笑我十年¶
皋席在爲君今日蓽門開古來委吏非忘魯世¶
外髙人亦姓囬滿眼示人人不識更從何處話¶
根荄¶
<pb:KR4e0108_SBCK_007-82a>¶
　　縣主丁侯約逰圭峯齋次以病不果賦此¶
笋輿欲岀更夷猶病入西風汗未收書閣水雲¶
聊自晩玉䑓霜月爲誰秋主翁愛客杯盤大小¶
吏鳴鞭道路愁我有平生筋力在不㝷齋次碧¶
峯頭¶
　　懐古¶
五斗之粟可以生折腰殆非賢所䏻即生斯世¶
須妨俗莫道前身不是僧廬阜社中朝滚滚潯¶
陽菊畔醉騰騰南山歌罷悠然句誰續先生五¶
<pb:KR4e0108_SBCK_007-82b>¶
字燈¶
　　荼&KR1048;花開有懐同賞¶
看花何䖏發孤吟墻角荼&KR1048;又破金紫豔照人¶
今日態香風吹夢隔年心多情酒伴何來晚得¶
意逰蜂入毎深病起南窓坐終日獨憐涓滴未¶
成斟¶
　　次韻林先生潮連舘中見寄¶
烟村渺渺樹成行社屋三間是講堂竹葉林中¶
堪送老菊花籬下又逢霜膳夫問煮魴魚羙田¶
<pb:KR4e0108_SBCK_007-83a>¶
舎邀嘗早稲香入社撚鬚誰最數共㝷佳句荅¶
年光¶
祖母年髙令伯歸白雲丹陛共霑衣小臣去國¶
身多病　聖主留心日萬㡬一飯未䏻忘𥙷報¶
百年終是懶依違白頭恐負垂髫志記得城西¶
就舘時¶
　　夜坐因誦康節詩偶成¶
窓竹蕭蕭正晚風溪星耿耿又秋䖝一瓢豈肯¶
方顔子千首将無有邵雍恨月嘯花都大雅鳶¶
<pb:KR4e0108_SBCK_007-83b>¶
飛魚躍一中庸無人不羡黄陳軰髙歩騷壇角¶
兩雄¶
　　家兄徃東向村收蚤稲登舟後雷雨大作¶
　　章侍坐貞節堂至夜分以爲憂是年甲辰¶
　　家兄六十一未嘗有如意之求¶
花甲人間亦易囬吾兄懐抱㡬時開雲師暫引¶
秋㠶去風伯還将暮雨來社酒香消荷葉冷楚¶
歌聲起竹枝哀天公遺我多愁事貞節堂邊炒¶
夜雷¶
<pb:KR4e0108_SBCK_007-84a>¶
　　丁縣尹惠米時朝覲𥘉歸¶
病叟山中觀物坐長官天上帶春囬琴堂未必¶
淹三考村酤猶堪共一杯彩翼雲霄㸔得意白¶
頭供奉愧非才如今單父無禆𥙷分俸何須到¶
草萊¶
　　次韻張侍御見寄¶
吐月山前坐四更一涼何不献先生鷦鷯翅短¶
那䏻去駿馬蹄䡖只欲行見舞緑蓑知我醉聴¶
吟素練是君清許㝷舊雨江門下秋晚不來空¶
<pb:KR4e0108_SBCK_007-84b>¶
寄聲¶
赤松黄石皆留侯囬首丹丘是故丘明月波間¶
休擊楫白蘋洲上有眠鷗誰家風雨花無恙萬¶
古江河水自流百尺樓中朝引望望中去馬更¶
來牛¶
　　聞張廷實謝病歸寄之¶
老夫衰病託滄𬈑不道滄𬈑亦有争正是黒頭¶
堪入仕𥘉登黄甲最知名君當出我一頭地我¶
更期君萬里程聞說朱明丹已熟扁舟同作訪¶
<pb:KR4e0108_SBCK_007-85a>¶
醫行¶
　　偶憶夢中長髯道士用一囊貯羅浮山遺¶
　　子戯作示范規¶
飛雲萬丈來冥冥囊括誰将隻手擎南極囬頭¶
一閣老鐡橋有路中天行山通碧落神明衞地¶
有丹砂草木靈若個長髯應識我古來真隠不¶
知名¶
九節之笻手所持两年衰病負幽期香爐瀑布¶
還匡阜碧水丹山自武夷雞犬㡬時同馭氣雲¶
<pb:KR4e0108_SBCK_007-85b>¶
霄無日不支頥可憐一覺羅浮夢不記長髯道¶
士誰¶
羅浮道士說軒轅千古髙風尚可覘枕上昨宵¶
驚短夢人間何處覔長髯誰䏻愛酒過東老我¶
欲凌虚問海蟾四百亂峯南斗下是誰嚢括到¶
茅簷¶
　　夜坐¶
半属虚空半属身絪緼一氣似𥘉春仙家亦有¶
調元手屈子寜非具眼人莫遣塵埃封面目試¶
<pb:KR4e0108_SBCK_007-86a>¶
看金石貫精神些児欲問天根䖏亥子中間得¶
最真¶
不著絲毫也可僯何須息息數周天禪家更說¶
除生㓕黄老惟知養自然肯與蜉蝣同幻化秪¶
應龜鶴羡長年吾儒自有中和在誰㑹求之未¶
發前¶
　　次韻張廷實謝病後約逰羅浮見寄¶
滄波共擬一桴浮欲斫扶桑作釣舟箕頴舊知¶
堯舜大留侯𥘉伴赤松逰空中鶴爪挐雲上橋¶
<pb:KR4e0108_SBCK_007-86b>¶
下泉聲洗鐡流却憶平湖林縣慱僊山從我竟¶
何由¶
胸中千頃著南𬈑何物岑啼莾愛争但得百千¶
同買醉不曽三十便收名鶯花衮衮新搜句烟¶
水茫茫舊路程莫倚芳容欺老病手扶青玉並¶
君行　與謝胖¶
風波來徃十年身舊事淒涼不可陳當道豈非¶
鈎距手青山不問打眠人酒醒旅舘城南月夢¶
破茆茨海角春何日定携妻子去水田稼好最¶
<pb:KR4e0108_SBCK_007-87a>¶
娛親¶
　　夢崔清献坐床上李忠簡坐床下野服搭¶
　　颯而予參其間¶
清献堂堂四百春夢中眉宇識天人報君西蜀¶
青油幕老我東籬白葛巾萬里歸心長短賦九¶
天辭表十三陳南風欲理増江棹也借青山卜¶
墓僯¶
　　公在蜀中嘗賦水調歌頭一篇其詞曰萬¶
　　里雲間戍立馬劍門關亂山極目無際西¶
<pb:KR4e0108_SBCK_007-87b>¶
　　北是長安人苦百年塗炭鬼泣三邉鋒鏑¶
　　天道乆應還手冩留屯奏烱烱寸心丹對¶
　　青燈搔白髪漏聲殘老來勲業未&KR0556;妨却¶
　　一身閑蒲澗淸泉白石梅嶺緑隂青子恠¶
　　我舊盟寒烽火平安夜歸夢到家山夢中¶
　　對菊坡論舉此詞故中聮及之¶
宋史記中堪列傳菊坡門下豈無人弹文驚世¶
頻登閣散髪從師懶著巾嶺海一星元属李古¶
今全華揔歸陳山齋夢破公何在夜半歌聲徹¶
<pb:KR4e0108_SBCK_007-88a>¶
四僯¶
　　館廷實進士扵白沙社率爾成章兼呈丁¶
　　明府¶
壇有青松埭有花煙籠寒水月籠沙人間何處¶
堪棲鳯歲次今年正属蛇樹杪看山横半靣水¶
邊㝷路入三乂髙軒若肯終年住應沒閑愁上¶
鬢華¶
　　廷實偕丁明府逰圭峯雨中奉寄¶
脚頭到處是天台多少風光在草菜花縣偶携¶
<pb:KR4e0108_SBCK_007-88b>¶
眀府去玉䑓還少道人來清流赴海無千里白¶
骨封苔有㡬堆對雨一樽須強飲爲君呼起鼻¶
中雷¶
　　次韻郷人送酒¶
四時㓛徳正恢台仲蔚門前十畒莱恨我未䏻¶
終日醉夫君又送一尊來江山雨過聊供眼書¶
卷年深謾作堆午枕南風吹不醒可䏻破柱作¶
驚雷¶
　　廷實歸贈以瑞香之花次韻留別¶
<pb:KR4e0108_SBCK_007-89a>¶
是誰溪裡放船來溪月随身上釣䑓衰骨可供¶
連日語後生真有不覊才笑呼白鳥同詩社旋¶
掬清流當酒杯欲贈夫君何所有畫闌新帶瑞¶
香囬¶
　　次韻丘太守見寄兼懐賀克恭黄門¶
緑水青山置我曹江西遼左一神交短籬霜菊¶
誰供酒破屋秋風自補茆勲業都歸窓下枕行¶
蔵更問易中爻痴児多病慈親老不向清時嘆¶
繋匏¶
<pb:KR4e0108_SBCK_007-89b>¶
　　西良容君携孫來訪¶
不見夫君心緒亂忽過茅宇鬂毛班稚孫㸔弄¶
窓前筆舫子忘歸月下湾衰病欲㝷西華枕舊¶
逰半落北邙山洛陽詩酒耆英社分付江門主¶
客間¶
　　次韻定山先生種樹¶
東崦芳菲已碧桃更移紅杏占西㘭毎逢好雨¶
扶笻㸔不要先生抱甕澆與一野僧吟憇石無¶
諸俗事坐持醪不将物我來分別觀化于今是¶
<pb:KR4e0108_SBCK_007-90a>¶
㡬遭¶
橋下泉流十丈窪橋頭草屋萬株花關關終日¶
鳥鳴樹歲歲春風人在家何處三杯歌浦口夜¶
來一夢在天涯尊前不見滄𬈑闊浩浩還君一¶
笑誇¶
花時風日羙新晴北沜南垞迤邐行春色酣酣¶
薰我醉年光衮衮嘆人生竹林背水題将遍石¶
筍穿沙坐欲平客問定山何所有滿山紅紫数¶
聲鶯¶
<pb:KR4e0108_SBCK_007-90b>¶
　　題畫王太姥像夀家慈八十一¶
三元甲子不須論帝遣長生住此村花水前頭¶
瞻太姥雲霞裏靣拜曽孫一天星彩分南極千¶
歲桃花發舊根議儗人間都未是壷中自有一¶
乹坤¶
　　至日病𥘉起¶
至日哦詩起坐床梅花墻角爲誰香暖臍一盞¶
金櫻酒降氣連朝附子湯旋整巾裳還客拜未¶
堪歌舞趂孫狂赤藤杖點廬岡石向晩猶須望¶
<pb:KR4e0108_SBCK_007-91a>¶
八荒¶
兩度書雲傍玉䑓不才知幸乞㤙囬梅花果觧¶
撩詩思弓影何須落酒杯四大形骸從老去一¶
年風日想春來眼前不獨南枝蚤未臈江桃也¶
爛開¶
睡足龍溪舊草堂晨開東牗望扶桑四方雲物¶
書同日半夜梅梢度一陽行不媿人貧亦樂藥¶
䏻除老瘦何妨春來試約張東所何處投竿弄¶
渺茫¶
<pb:KR4e0108_SBCK_007-91b>¶
山人家世夲陳摶供奉何堪晚得官菽水可寛¶
垂老意江山不比向來㸔敎児別煑新年藥問¶
客䏻飡老菜盤欲上飛雲更何日典裘沽酒掛¶
驢鞍¶
　　殘菊寄兼素(此菊自九/江舁來)¶
徙檻編籬與護持託根何謝九江時数花寂寞¶
元髙品一賞延縁有舊知把酒忽驚今日意飡¶
英誰弔古人悲風霜未改㣲馨在看到玄冬復¶
㡬詩¶
<pb:KR4e0108_SBCK_007-92a>¶
　　晨起将出㝷梅¶
朝煙横野犢鳴陂索杖山齋睡起時田父許留¶
今日酒梅花不欠去年詩衝寒索笑來何處帶¶
病㝷香出每遲彷彿西湖夢中見水邉籬落忽¶
橫枝¶
半樹横枝太逼真暗香踈影亦傳神芝蘭失寵¶
元無雪桃李生嫌更媚春老幹最冝千丈石香¶
風不動九衢塵相思滿眼天涯暮迢逓無因寄¶
逺人¶
<pb:KR4e0108_SBCK_007-92b>¶
虬枝髙望鐡橋開禀氣寰中寡所諧樵塢夜寒¶
花索酒山厨香近月横堦何處畫圖空議儗他¶
時羮鼎絶安排相逢也恨孤山淺那得詩情到¶
簡齋¶
村南乂路細萦蛇注目寒江不見花逺樹帶煙¶
風裊㫁長稍離岸石鈎斜看來欲洗溪邉竹折¶
去須乗水上槎買地結庵何處所老梅今擬作¶
東家¶
　　輓勅緫两廣軍務都御史郴陽朱公¶
<pb:KR4e0108_SBCK_007-93a>¶
十年持節嶺西東奏䟽金門月㡬封都府清虚¶
如到寺家徒冷淡不随公瘡痍已拯人間溺經¶
略還收戰外㓛猶與後時憂餽餉羡餘不以献¶
重瞳¶
髪踈齒豁瘴天涯已道頭顱事可知萬里忽聞¶
徵召起九泉應恨乞歸遲事方年少常如鈍慮¶
過時人忽似痴愛惜餉軍三十萬至今猶繋陜¶
人思¶
楚天春望思難任生死交情秪自深豈有鵬程¶
<pb:KR4e0108_SBCK_007-93b>¶
髙萬里故收駿骨破千金姓名叨入黄公傳絮¶
酒空懐孺子心拂拭孤桐向眀月哀紘彈絶不¶
成音¶
　　六子少保誠庵朱公歸塟郴陽適㑹憲長¶
　　陶公遣生員陳諫偕景暘徃祭其墓遂併¶
　　以公意作詩贈之¶
銘旌前日別金䑓故吏門生安在㢤黄葉孤村¶
荆桂老青山連騎越香來人思舊徳聞吹笛鳥¶
避新阡下啄苔欲了平生㓛徳状到時須打墓¶
<pb:KR4e0108_SBCK_007-94a>¶
碑囬¶
黄金誰問買端溪羊祜殘碑我觧題一飯可忘¶
公吐握千秋遺愛廣東西寒瀧急雨飛濤悪夜¶
峽啼猿哭月低不爲髙堂兼卧病天涯絮酒肯¶
敎携¶
　　讀張進士輓丁明府彦誠詩次韻¶
六年官守斃諸難七月孤児護一棺作縣未逢¶
真事會濟人𥘉試小還丹思張公道多違俗入¶
叙年勞不轉官今日桐郷須愛我還公爼豆黄¶
<pb:KR4e0108_SBCK_007-94b>¶
雲間¶
　　寄荘定山兼謝藥鼎祭噐¶
青燈白馬共延縁半樹梅花一大顛(謂太/虚師)色笑¶
親公剛一月江山別我忽三年懸車有病時将¶
晩辟榖無方意可傳祭噐逺來人不見夜焚香¶
炷拜青天¶
　　易郴訃至乞書銘旌¶
三年不欵白沙扉病枕春來耗亦稀天地無窮¶
流水逺江山猶是昔人非群賢半逐春雲散老¶
<pb:KR4e0108_SBCK_007-95a>¶
泪還随暮雨飛八字銘旌吾敢愛知君不愧舊¶
儒衣¶
　　謁諸墓¶
宿草荒墳秪自悲百年心事欲奚爲劵堂有䑕¶
䏻穿地神道無人可假碑數口仍憂開歲給一¶
錢未領到官支赤泥淺土嗟何及早晩牀金盡¶
一揮¶
　　悼林琰¶
青湖山下抱琴囬人道藩籬自此開澡雪果嫌¶
<pb:KR4e0108_SBCK_007-95b>¶
身抱柱甘眠真有鼻呼雷塵埃衮衮荒書課鴻¶
鵠翩翩落酒杯多謝急難兄弟好爲收遺骨塟¶
蒿萊¶
扶胥早寄坐中身晚入黌宫忽四春放意自名¶
狂者事到頭誰是醉郷人世縁可狥聊同俗習¶
氣難除每䘮真聞道平湖㱕漸近相逢空有一¶
沾巾¶
　　㬌雲如郴陽未返懐之舊韻¶
曲江忠㐮鄕先逹過两廟拜㸔留題鳥還英徳¶
<pb:KR4e0108_SBCK_007-96a>¶
山當面人向芙蓉路更西盖頂拂霜羸馬怯擔¶
頭衝雨跛奴低西風两眼龍門泪洒向桂陽何¶
處溪¶
　　袁侍御夜過白沙¶
萬里心期共杳然春風何處酒相延霜䑓白髪¶
三千丈草閣青燈十九年酩酊放歌聞浦口支¶
離從事說南川乹坤此意誰拈岀盡是庖羲未¶
畫前¶
　　候緝熈¶
<pb:KR4e0108_SBCK_007-96b>¶
何日江邉艤畫航春風先客到林塘鳥性亦知¶
長傍樹人情莫甚乆離郷蕭蕭白髪春還短悄¶
悄丹心老更長不負平生袁御史嶺南無地著¶
秋霜¶
悵望春江醉欲呼諸君還契此機無花開小沜¶
供持酒水到垂楊可繫艫暮景何勞方伯玉前¶
程端勿問平湖故郷不似前囬別江閣青燈對¶
老夫¶
　　寄張兼素¶
<pb:KR4e0108_SBCK_007-97a>¶
歸舟逺泝長江水信息𥘉通五嶺雲此日山林¶
聊共病㡬時風月許平分諸賢在位當扶世我¶
軰何人敢避群蚤晚求丹還入海風濤滿地却¶
懐君¶
　　緝熈至用寄兼素先生韻冩懐¶
黄鸝啼破海山春萬里滄𬈑一片雲童子燒香¶
賔客坐老妻謀酒隔墻分閑花塢裏蔵春色麋¶
鹿山中失舊群今夜蒲團空對我明朝煙艇不¶
随君¶
<pb:KR4e0108_SBCK_007-97b>¶
草閣春風忽兩人坐臨江水㸔江雲㝷常肝肺¶
詩中冩六十頭顱鏡裡分落絮風驚還著樹行¶
人日岀便離群孤舟逺下南亰道望㫁梅関不¶
見君¶
　　次韻張廷實舟中冩興¶
春浪江門又打山孤舟誰蕩兩山間雙眸少見¶
鸞髙翥百歲當如蔗倒飡影響何勞空說夢㓛¶
名真個不如閑何人觧脫葫蘆纒跳下漁磯共¶
釣竿¶
<pb:KR4e0108_SBCK_007-98a>¶
白沙先生六十年脚頭到處是靑天㡬塲世事¶
攅眉應千丈雲根枕頂眠今夕髙談真不偶後¶
來勝㑹恐無縁白頭不起江門浪打住吟風弄¶
月船¶
好月江門客未眠水風吹冷緑楊烟望竆碧海¶
三山路興滿羅浮七洞天势利可䏻驅我軰路¶
人剛道是神仙千峯不語留君醉乞與人間作¶
畫傳¶
白沙子卷之七(終)¶
<pb:KR4e0108_SBCK_007-98b>¶
