# -*- mode: mandoku-view -*-
#+TITLE: 陳白沙集
#+DATE: 2015-09-23 10:28:00
#+PROPERTY: JUAN 6


秋開化吴廷介縣愽校文於我省念¶太夫人
　　初度之辰在十月八日撤棘之後¶幸公程之便趨
　　歸為壽詩以送之¶
高下原從脚板分江山富貴幾般人吾家子弟¶官情薄
欲把行藏壽老親
<pb:KR4e0108_WYG_006-1b>
　　題伍光宇碑隂¶
幾年滄海一碑成身後何須歎不平天遣老兄<md:KR4e0108_SBCK_006-1b>¶生少子
千秋寒食祭公塋(兄伯饒近生一/子為伍光宇後)¶
　　喜黄在登科¶
半醒半醉一儒巾黄巻青燈二十春晩醉鹿鳴¶君莫訝
龍頭還屬老成人¶
龍頭還屬老成人夜半雷聲己變春莫為晨昏¶留不去
安車扶上白頭親(在有老母/在堂故云)
<pb:KR4e0108_WYG_006-2a>
安車扶上白頭親徐積當年也為貧憶昨扁舟¶淮上路
青山吾拜墓中人¶
　　題松雪圗<md:KR4e0108_SBCK_006-2a>¶元時有個趙松雪松雪于今又屬誰一幅丹青¶一瓢酒
廖公來乞老夫詩¶
　　半江十詠為謝徳明賦¶
江湖城市氣交吞誰放蘭舟繫柳根肯與漁翁¶通水界
白頭破浪在江門
<pb:KR4e0108_WYG_006-2b>
獨速溪邊舞短蓑月明醉影共婆娑手中握得¶桐江線
釣破江天不要多¶
水面烟濃白鳥低數峯青鎻夕陽西隔波莫是¶仙源否
恰到波心路已迷<md:KR4e0108_SBCK_006-2b>¶隔波晴色裊孤烟萬樹桃花錦一川夜半天風¶吹海立
探花人在半江船¶
水到江心五百弓白鷗雙起雁孤衝竹篙㸃碎¶菰蒲月
如此風光我共公
<pb:KR4e0108_WYG_006-3a>
畵紙敲針一杜詩水生花落兩天機西風捲市¶塵高起
也到江心不觧飛¶
溪槎汎汎月中眠横占波間一半天何許少年¶三五軰
夜深隣舫呌攤錢¶
碧海雲深鶴夢勞人間無地著盧敖不知居士<md:KR4e0108_SBCK_006-3a>¶曾來否
試向波心問小舠¶
醉則高歌醒復悲老仙那有獨醒時江間波浪¶三千頃
都與囘公入酒巵
<pb:KR4e0108_WYG_006-3b>
半江秋水映斜陽幾個神仙坐水旁酒是逡廵¶花頃刻
一尊韓愈對韓湘¶
　　經陳氏家廟¶
牡蠣墻高一廟深縁岡松栢晝隂隂我家俎豆¶茅茨下
只少黄金不少心¶
　　題萬松庵壁<md:KR4e0108_SBCK_006-3b>¶昔年曾賦萬松軒一飯松根有俗縁旋摘黄花¶傅白酒
真成東老對囘仙
<pb:KR4e0108_WYG_006-4a>
　　過東涌(周貢士抱乳/兒久住出迓)¶
鄉曲論交大父餘耳根狼籍病翁書小兒莫道¶無靈性
也傍寒塘望笋輿¶
　　經曝日臺(周鎬所築鎬亡/無子止一女)¶
何處猿聲更斷腸夜聞孤女哭凄凉淚痕滴著¶䑓旁樹
縱到春風亦少芳¶
　　寄袁暉林敬<md:KR4e0108_SBCK_006-4a>¶頗憶江湖林子翼小齋留飯更袁暉人心人面¶人人異
<pb:KR4e0108_WYG_006-4b>
賢軰如前共飯時¶
南州香櫃久流傳亦賣東湖草屨錢莫共諸賢¶理鉛槧
只治香櫃過年年(暉治香櫃自給/近為社學師矣)¶
嵗首詩緘寄草梅路傍先倩秉之開而今兩眼¶西風淚
誰解傳聲到夜臺¶
若道鴟夷解了心五湖何用更千金魯連長揖¶平原去
風月無邊碧海深¶
　　林緝熈縣博張廷實進士何孝子子完先<md:KR4e0108_SBCK_006-4b>¶後見訪
<pb:KR4e0108_WYG_006-5a>
　　既而緝熈往平湖廷實歸五羊子¶完還博羅因賦
　　四絶¶
春水江門一葉舟幾人來此看垂鈎浮雲一散¶無踪跡
飛盡桃花江水流¶
昨夜江門把春酒滿船明月唱陽闗五羊城中¶消息斷
君去東吴幾日還¶
四百峯頭白鶴知老夫八月有幽期爾家正在¶羅浮下
莫向春風怨别離
<pb:KR4e0108_WYG_006-5b>
長髯遺我一囊山鐵橋流水非人間我今决䇿<md:KR4e0108_SBCK_006-5a>¶山中去
踏斷鐵橋無路還¶
　　夢遊天台¶
路入天台第八重洞門剛與赤城通脚根㸃到¶虹橋下
一笑那知是夢中¶
　　伍伯饒送蜂窼至用韻答之¶
獨憐溪竹隱花叢待得南山後到蜂昔日往來¶南谷口
如今只用一丸封
<pb:KR4e0108_WYG_006-6a>
晩蜂隊隊過山房何處歸來嘴脚香辛苦奉君¶臣子分
可堪奴軰日偷嘗<md:KR4e0108_SBCK_006-5b>¶　　賽蘭花開¶
晴光三日轉花枝坐對微馨忽有詩涓滴未嘗¶花上露
南風莫只報人知¶
曲欄砌下少人窺戯蝶遊蜂忽滿枝君欲尋花¶須早計
只今猶是未開時¶
微風巾袂細氤氲楚畹叢中别有春啜茗亦嫌¶風景殺
<pb:KR4e0108_WYG_006-6b>
明朝載酒是何人¶
山花豔豔綴旒傍君愛深紅愛淺黄楚客見之¶揮不去
向人說是賽蘭香<md:KR4e0108_SBCK_006-6a>¶　　次韻南山送蜜¶
萬古西山朽骨叢中有魂魄化為蜂餓死空窼¶不飛去
猶為君王守故封¶
寒花索寞不成叢口腹吾慙入臘蜂&KR2026;蜜嬌兒¶啼夜半
未成新釀又開封
<pb:KR4e0108_WYG_006-7a>
知從何處宿花叢清曉飛來又幾蜂定有香魂¶招不返
逺尋芳氣落花封¶
處處山花好蜜房絪緼巖壑為誰香相思道逺¶無由寄
此味年來只獨嘗<md:KR4e0108_SBCK_006-6b>¶　　戱贈館賓¶
松風和雨灑柴闗過午雕胡飯始飡今日華卿¶休怪訝
往年飢䑕囓陳山(嘗館/白沙)¶
　　讀林進士信宜祭母墓文
<pb:KR4e0108_WYG_006-7b>
淚血今朝灑鳯山鳯山元只在人間非闗旅殯¶無尋處
不與皇華共載還¶
天涯四尺不封墳一去鳯山三十春莫辭更向¶山前問
恐有漁樵是異人¶
　　袁侍御道龍川訃至<md:KR4e0108_SBCK_006-7a>¶何處龍川去不歸山南山北雨雲飛晩風晴捲¶三千尺
好與歌筵作舞衣¶
憶昔青陽動海濱隔年草木預知春如今行路¶無顔色
<pb:KR4e0108_WYG_006-8a>
盡是青陽去後人¶
　　次韻柳渡頭答鄉友¶
溪南溪北荔枝垂五月荷花欲捲旗忽有酒船¶邀半路
三杯不記主人誰¶
飯罷雕胡坐石磯白雲閒與鶴同飛神仙若道¶吾無分
那得身輕減帯圍<md:KR4e0108_SBCK_006-7b>¶　　題林進士廷玉繼母陳氏挽巻(廷玉㓜<好嗜醤薑/其母每¶求於旁舎)
　　(給/之)
<pb:KR4e0108_WYG_006-8b>
與兒醤薑兒勿號前母生之後母勞大統岡頭¶寒食酒
一杯和淚灑香茅¶
　　五月菊¶
露飲霜飡不記秋黄花三昧室中求區區形色¶多相似
争得先生為㸃頭¶
小變春紅作淡粧山亭初見一枝黄醉中忽眩¶東籬眼
起視金錢著屐忙<md:KR4e0108_SBCK_006-8a>¶二頃南風秫正青督郵未到長官亭眼前雖有¶黄花在
<pb:KR4e0108_WYG_006-9a>
不與陶公觧醉醒¶
　　題梁景行天壺書屋¶
打土編茅費幾錢白雲深夜一燈懸知君未是¶壺山主
只借壺山過兩年¶
虀粥朝朝長白寺衣冠夜夜百原山三年枕席¶何曾設
一紙家書亦不看¶
　　元夕¶
村南村北此宵同好景難消一老翁在處恐妨<md:KR4e0108_SBCK_006-8b>¶年少樂
<pb:KR4e0108_WYG_006-9b>
踏歌歸去月明中¶
　　正月菊¶
春到東籬花亦知紅桃白李更當時東風自領¶芳菲去
也為秋香作意吹¶
廬阜高歌九日杯盡将秋意放花開誰敎也向¶東風裏
㸃破千紅萬紫堆¶
　　次韻吴縣愽别後見寄¶
聖賢生處是中華何處天涯何處家夫君認得¶幽棲處
<pb:KR4e0108_WYG_006-10a>
江門月底釣魚槎<md:KR4e0108_SBCK_006-9a>¶昨夜江門詠月歸今朝又領衡山詩千仭岡頭¶一振衣
乃見廬岡㸃化機¶
　　題一峯遺墨後(何知巻/)¶
穆穆熈熈在眼中君家巻裏忽相逢蒼烟緑樹¶湖西路
何處金牛弔一峯¶
　　何生告還新喻因憶希仁先生平生故人¶不相見
　　十有六年悵然有作附生它日見¶之為我道之
<pb:KR4e0108_WYG_006-10b>
忽忽人間十六年與公信息兩茫然不知今日<md:KR4e0108_SBCK_006-9b>¶江門路
還到湖西是幾千¶
　　淵明愛菊¶
白衣剛到黄花下醒長官為醉長官社裏新知¶僧酒主
門前高枕石蒲團¶
　　和靖愛梅¶
懊惱梅花未有詩孤山馬上又攅眉後人拈出¶前人句
作者元來自不知
<pb:KR4e0108_WYG_006-11a>
　　茂叔愛蓮¶
不枝不蔓體本具外直中通用乃神我即蓮花<md:KR4e0108_SBCK_006-10a>¶花即我
如公方是愛蓮人¶
　　潘岳愛桃¶
潘郎本自愛桃花種向河陽幾萬家世有長官¶如孟子
還除花地付桑麻¶
　　廢宅逢梅¶
花間無主竹籬空小徑斜穿曲巷通賴是暗香¶能不息
<pb:KR4e0108_WYG_006-11b>
短笻破帽得相逢¶
　　與客夜飲¶
擊節歌聲未出門照書燈火已眠尊老妻唤醒<md:KR4e0108_SBCK_006-10b>¶蒲團夢
更與殷勤煮菜根¶
　　辭徵文者¶
平生語黙鬼神知破戒隨人老可&KR0896;三日裹糧¶無此客
手攜空巻下階遲¶
　　崔潛送菊坡先生遺像至適鄉人送紫菊¶一株遂
<pb:KR4e0108_WYG_006-12a>
　　以答之¶
高風千古鎮浮華儗酌寒泉薦菊花江上一株¶紅帯雨
丹青同日到山家¶
　　舫子<md:KR4e0108_SBCK_006-11a>¶此身天地一虛舟何處江山不自由六十一來¶南海上
買船吹&KR0327;共兒謀¶
　　木犀¶
曉枕東窻睡不來木犀造次隔籬開阿田(小孫/名也)¶拍手黄
<pb:KR4e0108_WYG_006-12b>
鸝到寫盡春風得意杯¶
東風披拂滿林塘脚債東山也未償捫虱不禁¶春意動
日華初吐木犀香¶
茗碗朝朝怕侍兒采花莫采稱心枝床敷愛就¶東窻暖
分付東風敵面吹<md:KR4e0108_SBCK_006-11b>¶人間花草鬪春肥粉蝶黄鶯接翅飛也愛白頭¶肝肺好
木犀墻下嚥朝暉¶
名花得見太平年擊壤聲高壓管絃化日熈熈¶春蕩蕩
<pb:KR4e0108_WYG_006-13a>
華夷何處不同天¶
白頭無酒不成狂典盡春衫醉一塲只許木犀¶知此意
晩風更為盡情香¶
　　書易隠求銘旌後感而有作¶
一題八字八低囘滿眼淒凉筆下來春社去年¶人不見
茅簷燕子又飛來<md:KR4e0108_SBCK_006-12a>¶山林交分晩相投詩在寒江紫菊舟君去落英¶還對我
獨吟春雨看江流
<pb:KR4e0108_WYG_006-13b>
半雨半晴鶯亂啼溪邊丈人還杖藜不見舊時¶遊走伴
白頭衝雨更衝泥¶
　　移海棠花¶
小朶輕紅帯雨香柔條深翠引風長道人不是¶看花客
肻把墻隈借海棠¶
　　曉飲忽醉擁禪衣坐睡¶
三杯過卯得瞢騰坐擁禪衣問殺更下砌握刀<md:KR4e0108_SBCK_006-12b>¶山竹冗
開門負水海棠生
<pb:KR4e0108_WYG_006-14a>
　　弄筆¶
白日一醒塵土夢青山誰計髑髏春時當可出¶寧須我
道不虚行只在人¶
弄水忘歸真灑脱看山扶歩小逡廵等閒未許¶丹青手
撘颯平生畵此中¶
　　鴝鵒育雛于貞節堂東壁壁高且危二雛¶墮地下
　　乃就而哺之悲鳴徬徨如在無人¶之境予憐之取
　　雛納之巢紀以是作<md:KR4e0108_SBCK_006-13a>¶
<pb:KR4e0108_WYG_006-14b>
将雛無力上榱題聲斷殘陽翅忽低高棟托身¶君亦悮
鷦鷯安稳只卑棲¶
海鷗來往未忘機鴝鵒能言掠砌飛母去巢危¶雛落盡
銜蟲巢畔待雛歸¶
　　江上¶
遲遲春日滿花枝江上羣兒弄影時漁翁睡足¶船頭坐
笑巻圎荷當酒巵¶
　　有懐故友張兼素
<pb:KR4e0108_WYG_006-15a>
穆穆熈熈只此風今人未見古誰同意中我了<md:KR4e0108_SBCK_006-13b>¶牛醫子
且放山齋水墨中¶
長安風雨閉門間陌上浮雲沒馬鞍從此江西¶人勿論
夫君高只比廬山¶
萬里長安看我病夜闌兩馬出攜燈如今只有¶西涯在
宿草江邊露滿塋¶
　　何宇新赴南京來白沙告别云此行且復¶見定山
　　時秋已盡矣以詩送之
<pb:KR4e0108_WYG_006-15b>
孝子已為人所稱世間留者乃何情故鄉莫作¶多時别
阿母墳頭草又生<md:KR4e0108_SBCK_006-14a>¶浦口柴扉幾日開江門烟艇暮秋囘交情亦似¶長江水
南北年年送往來¶
　　閲光宇傳<¶
君艇君齋古所呼忘年忘病舜之徒莫言外史¶無慿據
曾見當時拉背奴¶
　　戱題顧進士瓊林宴圗
<pb:KR4e0108_WYG_006-16a>
黄屋門前緩轡行上林花映賜衣明怪來老眼¶糢糊甚
道是尋春杜少陵¶
　　梅花<md:KR4e0108_SBCK_006-14b>¶湖上詩仙骨已塵江門半樹復撩人擕田拉畹¶朝朝去
江上田家秫酒新¶
雲隔溪扉水隔塵梅花留月月留人江門半醉¶踏歌去
紗㡌籠頭白髪新¶
春風處處馬蹄塵岸北花神冷笑人二十四畨¶紅紫醉
<pb:KR4e0108_WYG_006-16b>
一畨零落一畨新¶
馬蹄懶踏六街塵閒憶當年拄頰人江海衣冠¶零落盡
梅花還對白頭新¶
精神交月不交塵看到黄昏故可人拈出孤山<md:KR4e0108_SBCK_006-15a>¶難状處
一年詩債又從新¶
桃李安能踵後塵玉妃全是耐寒人瘦笻拄破¶梅村月
要看南枝出格新¶
梅塢風高不起塵短笻聊立探花人山塘水淺¶時窺影
<pb:KR4e0108_WYG_006-17a>
喜與年光不鬪新¶
風逓微香洗渴塵獨行山路不逢人梅花嵗嵗¶還依舊
只看何人著句新¶
詩思梅花兩絶塵破窻殘月夜窺人明朝走馬¶東西去
壁上空留醉墨新<md:KR4e0108_SBCK_006-15b>¶雪崖江畔杳香塵天與孤高逺俗人不忘滄波¶别時意
一枝還遣到圗新¶
　　次韻廷實進士送倫長官出逰
<pb:KR4e0108_WYG_006-17b>
我夢名山為㸃頭名山到處是真逰床頭買酒¶黄金盡
那向長江更買舟¶
　　新年田家¶
古田同井今同村同坐杯盤到子孫合是田家¶愛元日
白頭拄杖拜人門¶
　　麥秀夫於城南小渚中累土結茅居之容<md:KR4e0108_SBCK_006-16a>¶一之馬
　　伯幹取酒共醉桃花下各賦詩為¶樂秀夫謁余同
　　作附其韻
<pb:KR4e0108_WYG_006-18a>
春江淡蕩桃花潯絶岸回風落醉金一路潺湲¶烟鎻斷
無人知道此溪深¶
川練縈紆島上花世間遥望出城霞仙源不比¶函闗路
老子來時坐一槎¶
我夢桃花何處潯水清蘋白一籬金美人家住¶紅雲島
欲往從之江水深¶
手拄藤枝鬢挿花夜收沆瀣曉飡霞貴人已隔<md:KR4e0108_SBCK_006-16b>¶門前水
野老還通月下槎
<pb:KR4e0108_WYG_006-18b>
紅白花開緑渚潯風光買我不論金輞川不借¶閒人看
只愛詩家著語深¶
漠漠春烟淡淡花竹邉孤嶼閣飛霞春江水滿¶秋江水
更著新槎换舊槎¶
安期只在海東潯何處名山浪鑄金欲向桃花¶問消息
柴門深鎻碧溪深¶
武陵春盡水流花洗却耶溪十丈霞晝坐竹根¶看未足
滿蓑明月夜縈槎<md:KR4e0108_SBCK_006-17a>¶
<pb:KR4e0108_WYG_006-19a>
東潯披巻盡西潯海水秋連萬頃金巻裏我能¶題百首
溪蓬斟酒莫辭深¶
閉門春雨可憐花誰共花前傾紫霞但放此杯¶深似海
囘公肚裏得横槎¶
　　得倫長官詩疑其果於遊而未可以遊次¶韻復之¶
一百青錢解杖頭罇中有酒勝閒遊門前春浪¶高於屋
莫向長江弄破舟¶
短檠細字寫蠅頭衰老而今尚好遊何處與君<md:KR4e0108_SBCK_006-17b>¶談半偈
<pb:KR4e0108_WYG_006-19b>
玉臺留作濟人舟¶
　　贈張進士入京¶
五年不出獨何心萬里行囊又一琴難寫别離¶今日意
江門春水不如深¶
有心誰莫弄兒嬉孔老枝條我亦知風日小塘¶君不顧
竹林藤簟自皇羲¶
能将糟粕委諸書影響人間不受驅五百年中¶名世出
先王政敎果何如
<pb:KR4e0108_WYG_006-20a>
津頭日暮送夫君别意那堪更遣聞芳樹鳥啼<md:KR4e0108_SBCK_006-18a>¶山雨過
柴門空閉一溪雲¶
玉臺居士玉臺眠碧海三山病枕前君欲有為¶休問我
白頭世事已茫然¶
㑹餘湯餅欲春䦨往即公程亦不難不獨有官¶兼有子
老親嬴得一開顔¶
南風吹上石門舟又到西華寺裏遊記得聨舟¶此相送
而今空有雪盈頭
<pb:KR4e0108_WYG_006-20b>
昔曾寄住長安寺潦倒滄溟夢不回何處思君¶還有夢
青山斜日兩徘徊<md:KR4e0108_SBCK_006-18b>¶　　次韻東所送薑酒¶
寧知生蚤與生遲真鳯真麟出以時何處氤氲¶薑酒氣
香風吹入野人巵¶
病起朝天果未遲出門剛遇鳯來時兩山居士¶何如喜
一飲從敎累百巵¶
　　與廷實看李世卿題竹
<pb:KR4e0108_WYG_006-21a>
來看竹上舊題名已有清風挹世卿夭矯龍蛇¶不堪捕
安知不是野狐精¶
　　題熊氏桐軒<md:KR4e0108_SBCK_006-19a>¶湖海逢君四十年破琴殘韻尚依然棹歌本是¶閩南調
傳到于今更不傳¶
桐軒云是勿軒孫何處江湖何處村古錦囊中¶風韻在
幾時彈向白沙門¶
　　飲馬氏園贈童子馬國馨
<pb:KR4e0108_WYG_006-21b>
日轉芭蕉雙竇鳴飛飛蜂蝶喜新晴衰翁醉臥¶溪園裏
一曲春牛和國馨(六嵗能誦予/春牛之句)¶
白髪跏趺溪樹根還從地主見諸孫醉中自唱¶漁家傲
擊碎花邊老瓦盆<md:KR4e0108_SBCK_006-19b>¶　　喜晴¶
西林收雨鵓鳩靈巻被開窻對曉晴風日醉花¶花醉鳥
竹門啼過兩三聲¶
　　得沈大叅時暘漳州發來書答之
<pb:KR4e0108_WYG_006-22a>
前後題緘兩度收春風無雁過漳州青燈一榻¶南都夢
囘首于今二十秋¶
　　悼舊¶
里中興沒一浮雲六十年中幾度聞只恨墳荒¶無祭掃
前村更有未封墳(何潜死踰十年/并其母皆未塟)<md:KR4e0108_SBCK_006-20a>¶　　馬文祥寄五氣朝元罏至¶
隱者年來少在山白雲幾片落人間玉臺小徑¶蓬蒿底
吾對吾罏盡日閒
<pb:KR4e0108_WYG_006-22b>
人間葷血共歡娱誰作朝元五氣罏自汲山泉¶煮春茗
不留俗客炰江魚¶
合是神仙太乙罏旁通五竅似蓮珠如何水火¶收功用
去問劉安下手初¶
眼前詩景浩相撩何處丹罏火又消莫笑道人¶歸未得
秋風雲路幾扶揺<md:KR4e0108_SBCK_006-20b>¶　　五月二十六雨(民謂二十五六/七日有雨主豐)¶
時雨時暘歌帝力今年今雨卜年豐路傍酒價¶知天道
<pb:KR4e0108_WYG_006-23a>
何處醉鄉眠此翁¶
　　六月一日不雨(民謂此日/有雨主旱)¶
窻眼隂晴曉未分一年憂樂稍相尋山林自慣¶清凉極
且放今朝到鑠金¶
　　圗新書舎中植蕉數本壁間李世卿題句¶潮州饒
　　鑑至讀之有所興起勉以小詩¶
一寸芳心巻却春竹枝遺響落圗新潮州客子<md:KR4e0108_SBCK_006-21a>¶來何暮
還對芭蕉索楚人
<pb:KR4e0108_WYG_006-23b>
　　贈梁景行赴春闈¶
宗烈平生讀書處老夫題作小壺山壺山不觧¶留君住
君著壺山夢裏看¶
　　夢亡友袁徳純侍御¶
再試宜興割雞手置之栢府公巖巖如何不返¶龍川駕
遺恨千年在嶺南¶
自别君來十九秋江門暮雨忽相投當時呼酒¶留君語
却到于今羡海鷗<md:KR4e0108_SBCK_006-21b>¶
<pb:KR4e0108_WYG_006-24a>
　　周侍御文化将訪白沙阻風江上連日以¶詩迓之¶
長風不打畵船囘更為山靈掃玉臺走馬城中¶具茶果
青天白日繡衣來(積雨是日/得大霽)¶
将晴積雨此何時我病山中久不知驄馬今朝¶在何處
江邊人吏望旌旗¶
昔者吾聞周柱史青牛紫氣出函闗有心來鼔¶南溟柁
信息朝來已到山¶
　　懐胡大㕘希仁<md:KR4e0108_SBCK_006-22a>¶
<pb:KR4e0108_WYG_006-24b>
魯連謝去都無事范蠡歸來未了心三十餘年¶窮學道
而今方識古人深¶
先生齒髪今如何我髪秋來白又多若與先生¶論出處
江門只好聽漁歌¶
　　梅下雜詩¶
虚名每被詩家賣素艶常遭俗眼&KR0896;聞向人間¶非得計
移根天上白龍池¶
向暖南枝已播詩北枝向冷尚遲遲肩輿欲過¶江門去
<pb:KR4e0108_WYG_006-25a>
争得春風剪拂之<md:KR4e0108_SBCK_006-22b>¶梅花信是菊花傳賞到梅花又一年處士豈非¶詩俊傑
長官元是酒神仙¶
　　題瑞鵲巷(序云成化九年余被薦入京過江浦訪/孔暘荘先生先生送予¶揚州偕行至六)
　　(合縣經宿而去當是時周君文化令六合有聲後/八年荘先生病猶¶臥家予乞終養歸侍下亦衰且)
　　(老周君以監察御史按治吾廣過寒舍道舊於是/周¶君舉荘先生昔者所為賦瑞鵲詩俾予和之)¶
瑞鵲多年我眼中笑烹牛鼎夜燈同如今栢府¶開詩巻
還對樽前兩病翁
<pb:KR4e0108_WYG_006-25b>
　　贈化州守鄭順觧官歸<md:KR4e0108_SBCK_006-23a>¶湖上鴟夷久買舟清風明月幾宜休未知進退¶存亡事
只問歸來鄭化州¶
　　贈羅梁還程鄉¶
一峯諸子在通家生死交情俗可嗟泉壤有知¶開口笑
江門來去看梅花¶
飛出一㠶何處風道人眠處玉臺東春光一路¶相隨去
朝雨渡頭花欲紅
<pb:KR4e0108_WYG_006-26a>
世道如今覺我非衝寒猶肻到柴扉江門春酒¶無多少
須勸羅生一醉歸<md:KR4e0108_SBCK_006-23b>¶翩翩雙屨一長笻意氣慿凌四百峯肯向程鄉¶留一載
長官真好主人翁¶
一客三旬住玉臺梅花正傍玉臺開客心暗與¶梅花契
去到明年臘又來¶
　　蓬島烟霞圗贈羅定直(一峯先生/之子也)¶
丹青誰弄烟霞筆題贈湖西公子行攜過羅浮¶莫開看
<pb:KR4e0108_WYG_006-26b>
羅浮怕有異人争¶
　　輓林别駕汝和¶
昔嵗逢君在鬱臺揚眉撫劒泰山摧紛紛白眼<md:KR4e0108_SBCK_006-24a>¶輕豪俊
只有余公觧愛才¶
别駕一城聊塞北短檠諸子自江南平生抱負¶何由見
塚上銘詩仔細叅¶
赤岡經雨草萋萋山北山南路欲迷怕到使君¶投轄處
黒雲堆隴鷓鴣啼
<pb:KR4e0108_WYG_006-27a>
有時江畔倚秋藤裊裊如聞擊楫聲春色眼前¶人不見
江花江水總含情¶
　　大田看山¶
春泥沒屐大田潮溪北初經獨木橋千丈峯頭<md:KR4e0108_SBCK_006-24b>¶望東海
三山正對杖頭瓢¶
　　縣取脚色¶
蕭蕭白髪映春漪脚色年來自不知滿眼江山¶難具報
只将年月載公移
<pb:KR4e0108_WYG_006-27b>
　　炒蜆憶世卿¶
蜆酒三鍾一曲歌江邊長袖舞婆娑如今歌舞¶人何處
慚愧春鐺蜆子多¶
奴拾枯枝給早炊鐺中風味此奴知春風觧憶¶江門否
正是江門蜆賤時<md:KR4e0108_SBCK_006-25a>¶　　雨中漫興¶
種桃之嵗在單閼種竹如今又幾年竹長桃枯¶人老去
釣船春雨日高眠
<pb:KR4e0108_WYG_006-28a>
急起翩翩白鶴雙黒雲将雨欲迷江人間未有¶高棲地
何處深山著老龎¶
　　問厚郭胡父子起居於其鄉人蘇¶
居隣厚郭一雞飛桂樹于今大幾圍老憶舊時¶燈火伴
青山何處望霏微¶
　　讀宛陵先生歴覽昔賢皆冺冺尋思魯叟<md:KR4e0108_SBCK_006-25b>¶自波波¶
几上凝塵封玉軫南風不入琵琶引仲由言志¶夫子哂
當冺冺時須冺冺
<pb:KR4e0108_WYG_006-28b>
著漁蓑了唱漁歌受制江山老奈何溪上女兒¶閒抹鬢
東塵西市走波波¶
冺冺波波世與身都官兩語到頭真後生更把¶遺詩笑
公亦人間半醉人¶
波波冺冺不同時静久無憂動輙疑聖人坐北¶吾遭逸
天下蒼生怨望伊<md:KR4e0108_SBCK_006-26a>¶　　次韻羅明仲先生見寄¶
白頭一枕小廬山偶寄孤松十竹間朝市山林¶俱有事
<pb:KR4e0108_WYG_006-29a>
今人忙處古人閒¶
高軒頻過武夷山曽聽仙歌九曲間坡公莫被¶山僧笑
只得今朝半日閒¶
誰輕朱紱愛青山囘首波波冺冺間萬籟無聲¶天宇静
先生還似老夫閒¶
三月啼鶯正滿山傍花隨柳水雲間古來曽㸃¶稱如許
不是天公不放閒<md:KR4e0108_SBCK_006-26b>¶武夷碧水照丹山按部時還到彼間東坡也被¶山僧笑
<pb:KR4e0108_WYG_006-29b>
只得今朝一日閒¶
　　偶閲岳季方題商山四皓圗次韻¶
道窮夫子不東周歴世紛紛講智謀四老若将¶三傑比
真成飲水勝封侯¶
水墨誰将畫此圗山人搔首看盧胡花水諸峯¶流落盡
白雲猶為隠屠蘇¶
虎困龍疲戰兩間孤標千丈起商顔不将老眼¶看人世
肻為留侯誤出山<md:KR4e0108_SBCK_006-27a>¶
<pb:KR4e0108_WYG_006-30a>
定恵安劉理不難紫芝歌已動長安試将脚色¶從頭看
高祖如何敢溺冠¶
　　閲周溪圗作贈劉景林歸呈尊甫翁肅庵¶程鄉令¶
太極無階不可躋却從樓上望周溪(周溪書院在太極/之¶南旁夾兩樓)
天泉(井名在書/院兩旁)十丈無人汲雲谷(亭名在太/¶極之東崦)老翁來杖
藜¶
月色溪光盪兩楹酒醒開眼得蓬瀛試問老仙¶誰接引
舂陵雲谷兩先生<md:KR4e0108_SBCK_006-27b>¶
<pb:KR4e0108_WYG_006-30b>
兩仙何處舞霓裳天上人間思𣺌茫脚底飛雲¶三萬丈
隨君不得到程鄉¶
水北原南秋更多滿川明月濯纓歌長官要結溪山好
去問南昌乞釣蓑
　　東白張先生借予藤蓑不還戯之
月下溪邊逐影行還聞何處瀉溪聲扶君直到¶源頭看
七尺芙蓉贈一莖¶
咫尺溪光谷口分谷中人語隔溪聞明朝更下山亭去
<pb:KR4e0108_WYG_006-31a>
溪上清風可送君
　　丁明府置荘蕭二節婦祭田邑人訟而奪<md:KR4e0108_SBCK_006-28a>¶之
嵗¶月人間豈待深等閒興廢逓相㝷秪應節婦¶墳頭月
還照當年茂宰心¶
　　贈晉江掌教陳昌期赴任¶
身為五典三綱主官作司徒典樂看教授蘇胡¶元有様
莫将資級小儒官¶
　　村晩
<pb:KR4e0108_WYG_006-31b>
漁&KR0327;狂吹失舊腔采菱日暮鬭歌長老夫獨面¶東溟坐
月上孤琴未解囊<md:KR4e0108_SBCK_006-28b>¶　　對菊¶
溪遶廬岡宅遶沙眼前酒伴眼前花登高此地¶從頭記
三十六囘無孟嘉¶
因花催酒酒催詩詩酒平生兩不虧秋到若無¶詩與酒
看花元似不曾知¶
菊徑旁通水背村秋光蕩漾短籬門與儂别様¶何粧㸃
<pb:KR4e0108_WYG_006-32a>
笑挿金英滿髩根¶
映山映水兩三叢移上山亭愛殺儂千古冷香¶吹不斷
長官頭上㡌簷風<md:KR4e0108_SBCK_006-29a>¶籬前水色映花光來坐漁竿弄晩芳西北酒姫¶解人意
問人沽酒壓糟嘗¶
　　代簡答吴撫州次定山韻¶
何許蒼生望不休翩翩皂盖擁諸侯定山也未¶忘情在
更把黄州贈撫州
<pb:KR4e0108_WYG_006-32b>
　　送子長還玉臺兼懐林緝熈張廷實¶
十里崖雲古色黄白龍高映玉臺光山僧莫信¶閒饒舌
那得神仙此處藏¶
山肯留人月肯留好山好水好人遊誰還望見<md:KR4e0108_SBCK_006-29b>¶羅浮影
疑殺平湖五字謳(緝熈遊圭峯詩/云是個小羅浮)¶
來時溟涬許同科曾聽圭峯踏月歌今日君騎¶地官馬
白雲招手奈君何¶
　　贈袁暉用林時嘉韻
<pb:KR4e0108_WYG_006-33a>
白首看雲共此臺青山明月小遲囘何時得見¶春風靣
更到明年二月來¶
風雨相留更晩臺邊爐煮蠏餞君囘扁舟夜鼓¶寒潮枕
又是江門一度來¶
植竹為垣土作臺野橋分路到溪囘江門若比<md:KR4e0108_SBCK_006-30a>¶瞿塘水
何處遊人肯上來¶
青山依舊鎻溪臺前度遊人去不囘頼是山人¶無訴牒
有人真本賣山來
<pb:KR4e0108_WYG_006-33b>
　　冬至日示袁暉用前韻¶
面壁山人不下臺老隂消盡少陽囘白雲影盡¶千峰裏
紫菊香騰十丈來¶
　　袁暉久在白沙候容貫不至以詩來和之¶
冷雨淒風寄我臺香林草屋夢空囘山中酒伴¶何曾見
水上詩瓢只謾來<md:KR4e0108_SBCK_006-30b>¶　　擬於精舎旁結小庵以處袁暉¶
精舎巖西擬一臺松高竹宻路斜囘草庵半属¶袁郎了
<pb:KR4e0108_WYG_006-34a>
好帯茶園一櫃來¶
　　次韻贈胡曹¶
梅塢傳觴是偶同小桃催放數花紅人間愛見¶春風面
天上還看斗柄東¶
今雨到門君又同四人對飲夜罏紅眼前莫道¶東溟逺
我欲乘槎更向東¶
　　答蒋方伯<md:KR4e0108_SBCK_006-31a>¶筆下横斜醉始多茅籠飛出右軍窩如何更作¶山隂夢
<pb:KR4e0108_WYG_006-34b>
數紙换公雙白鵝¶
　　得蕭文明寄自作草書至¶
草聖留情累十春熈熈穆穆果何人如今到處¶張東海
除是譚生解識真¶
魏晉名家是一闗前驅黄米未知還却疑醉㸃¶風花句
四海于今幾定山¶
束茅十丈掃羅浮高榜飛雲海若愁何處約君¶同洗硯
月殘霜冷鐵橋秋<md:KR4e0108_SBCK_006-31b>¶
<pb:KR4e0108_WYG_006-35a>
　　送柑答之¶
遺我紅柑索我歌狂柑不飲奈柑何大崖山下¶無人寄
日盡千瓢舞破蓑(大崖世卿/讀書處也)¶
　　雙鳯石(在七星巖其一為好事者/取去族子冕以書來索題)¶
雙鳯巖棲豈逺而玉臺西望斗光垂蓬萊水濶¶無因到
願借山人一隻騎¶
鬼鑿寒巖萬丈開翩翩雙鳯忽飛來而今石化¶孤鸞在
何處人間去不囘
<pb:KR4e0108_WYG_006-35b>
　　龍山吟走筆和陳冕<md:KR4e0108_SBCK_006-32a>¶龍山氣魄小終南行者何年住此庵黄雲道人¶飛兩脚
也到白龍天際巖¶
何處龍山弔古墳忽傳佳句到黄雲始知佛是¶西方我
報答人間父母恩¶
老柱高擎何處天滴醯洗蘚認當年山僧猶話¶飛來日
撞破龍山一道烟¶
苐一山人俗姓盧脚踭塗字也碑趺寺旁老塔¶依然是
<pb:KR4e0108_WYG_006-36a>
却是乾坤種種無¶
浮生日月易消磨回首龍山月一阿想得當時<md:KR4e0108_SBCK_006-32b>¶盧行者
笑人乂手縳諸魔¶
風雨江門罷晩墟隔船燈火夜呼盧驚囘一覺¶龍山夢
閒對雲僧講地圗¶
　　次韻蘇伯誠吉士¶
魯水何剛愛一沂江門新浴試新衣長風夜巻¶殘雲去
公抱大江明月歸
<pb:KR4e0108_WYG_006-36b>
我浴江門㸃浴沂藤蓑自様製春衣尋常只著¶藤蓑去
細雨斜風釣不歸¶
　　喜楊敷至<md:KR4e0108_SBCK_006-33a>¶笠影于今落海潮十年雲水夢相撩一雙我辦¶雲卿屨
萬丈攜君訪鐡橋¶
　　新年試筆¶
舎下水生春水開竹間波弄碧洄洄東風日日¶江門道
不盡官船打鼓來
<pb:KR4e0108_WYG_006-37a>
　　對影¶
風月情真詩浩蕩江湖水濶蓑飄翩丹青不是¶江門影
又畫瞿曇又畫仙¶
　　雨中偶得<md:KR4e0108_SBCK_006-33b>¶高浪張燈何處船客邊風雨夜如年行人自有¶明朝路
莫遣隂晴不屬天¶
　　題陶憲長畫唐詩圗¶
詩中之畫畫中詩晴雪孤舟蕩晩暉同在五湖¶烟水内
<pb:KR4e0108_WYG_006-37b>
是鴟夷不是鴟夷¶
　　雨後觀園¶
二月平原水亂流微茫生意盎初浮黄茅翠甲¶驚人眼
是我曾無為草憂¶
　　僉憲莆陽李公自海南征黎過白沙<md:KR4e0108_SBCK_006-34a>¶蛇窟縱横木短弓霜風何處捲飛蓬清時欲獻¶征黎頌
血刃猶誇甲胄雄¶
　　飲名酒
<pb:KR4e0108_WYG_006-38a>
徐孺眼欺湖水碧龎公心死鹿門深尊前水月¶千千頃
手上絲綸萬萬尋¶
　　觀競渡¶
快意深時恨亦深干戈何處不相尋誰将五月¶龍舟水
盡洗中原虎鬭心¶
　　贈茶園何視履翁<md:KR4e0108_SBCK_006-34b>¶讀易溪邊日已斜晩風吹落釣魚槎江門水月¶真無限
也照先生㡌頂花
<pb:KR4e0108_WYG_006-38b>
　　題王廷直畫¶
曲肱帯酒眠花間有月穿松到我前人去華山¶今已久
丹青猶畫在山年¶
　　贈畫<md:KR4e0108_SBCK_006-35a>¶師¶
高枕松根不記秋秋來春去幾時休山中此夢¶公能畫
我有黄金贈一舟¶
　　次韻馬廣重過白沙¶
緑榕隂裏早秋天又借漁翁半日眠三度槁梧¶攜過此
<pb:KR4e0108_WYG_006-39a>
如今不記是何年¶
隂晴十里不同天獨樹溪邊看雨眠何處引杯<md:KR4e0108_SBCK_006-35b>¶歸未得
相思真有日如年¶
　　葵山小睡次韻謝天錫¶
閒到忘閒始是閒閒中消得幾葵山曲肱枕斷¶踈桐影
夢遶白龍池上還¶
無心可比白雲閒白雲被風吹出山道人肯比¶桃花水
流向人間更不還
<pb:KR4e0108_WYG_006-39b>
　　送劉程鄉遊玉臺¶
春草楊敷曾醉處秋風又拂長官衣黄雲不是¶棲賢地
纔到黄雲便說歸<md:KR4e0108_SBCK_006-36a>¶　　葵山受諸持齋者拜戱作示之¶
山花山鳥共諧嬉山石危横歩不知笑領頭陀¶稱老宿
真成老子是嬰兒¶
　　次韻張别駕古勞望白龍池¶
一泓何處㵼天池泡沫君看水面漦若對崑崙¶修缺典
<pb:KR4e0108_WYG_006-40a>
數篇休欠白龍詩¶
　　睡起¶
天地蜉蝣共始終十年痴臥一無窮道人試畫¶無窮看
月在西巖日在東<md:KR4e0108_SBCK_006-36b>¶　　候方伯東山劉先生¶
幾處龍光發夜函畫船信息滿東南津頭小吏¶殷勤報
坐𤑔爐香月底庵¶
　　贈夏進士昇
<pb:KR4e0108_WYG_006-40b>
春日春風江漾沙官船不發對山家山杯一舉¶山翁醉
笑㸃青藜數岸花¶
　　顧别駕欲人以號稱不以官口號取笑¶
别乘官高上元簿夫君英氣葢東南何須不學¶程明道
只要人稱顧勉庵<md:KR4e0108_SBCK_006-37a>¶　　書稱顧别駕勉庵别駕詩以博笑¶
勉庵别駕今相隨書法兼之葢亦宜若道是名¶皆外物
因君分别却生疑
<pb:KR4e0108_WYG_006-41a>
　　顧别駕來教民板築復以詩見示次韻奉¶答¶
斛板親傳易簡方旁觀㸃㸃復行行無人不拜¶先生賜
茅屋家家是土墻(莆中呼板築/之具曰斛板)¶
　　宿雲臥軒¶
世間何喜復何悲風雨蕭蕭過短籬小睡正酣<md:KR4e0108_SBCK_006-37b>¶童子問
公今是夢是醒時¶
不妨到處與人羣借宿山齋酒半醺我得五龍¶傳睡法
枕痕猶帯華山雲
<pb:KR4e0108_WYG_006-41b>
了無意緒向諸縁到處茅椒可借眠白日與人¶同在夢
不應疑我是神仙¶
　　讀漳州張太守功徳碑¶
罷守三州臥兩山漳州面目此碑間郡人欲識¶蒙庵老
也傍斯文捉一斑¶
　　次韻黄澤飲酒見寄<md:KR4e0108_SBCK_006-38a>¶南山北山花笑人有酒不肻延佳賓請君試向¶西園看
又減黄鸝一半春
<pb:KR4e0108_WYG_006-42a>
拚飲如何更問人樽前不見李元賓晨朝有酒¶晨朝醉
莫待黄昏老却春¶
　　謁鄧家山墓¶
擲谷鶯聲向此沉遶墳春色為誰深紙錢灰冷¶桐花落
已被愁風捲到心¶
　　送扇與萬松庵¶
山中團扇織朱藤小把還誇入手輕見說高齋<md:KR4e0108_SBCK_006-38b>¶蚊嘴赤
夜深來撲老先生
<pb:KR4e0108_WYG_006-42b>
　　次韻劉方伯東山見寄¶
一為雷雨沛西東十郡民歸岳伯功我有江門¶水千頃
春來只好浴鳬翁¶
　　松隠輓詩(薛廉憲/父也)¶
清静忘機樂未休水風何處弄浮漚典刑今在¶山頭月
曾照踈松枕畔秋¶
　　送薛廉憲江門¶
江上看雲獨送君廬山雲亦華山雲觧衣半晌<md:KR4e0108_SBCK_006-39a>¶雲中坐
<pb:KR4e0108_WYG_006-43a>
纔出雲來路又分¶
無端聲色謝盲聾多少人心弊弊中萬里青天¶今日送
江門津口一㠶風¶
東山於我問漁磯君見東山詠我詩莫共越人¶謀出處
直夫先謝外臺歸(東山劉時雍也陳壯字/直夫江西僉事山隂人)¶
　　謝東山恵廣西酒¶
月下花前舞影欹桂江酒美獨斟時眼前莫道¶都忘却
也向東山有報詩
<pb:KR4e0108_WYG_006-43b>
　　李評事題其弟世卿詩巻曰采菊葢取予<md:KR4e0108_SBCK_006-39b>¶贈世卿
　　古詩首句語名之因題¶
是處江山有釣蓑相逢休要問如何閒吹黄鶴¶樓前&KR0327;
即是廬山采菊歌¶
　　次韻世卿再至白沙¶
脚底白雲無定方風流到處賀知章這囘却是¶無人見
走共漁翁酒處藏¶
　　茂卿評事恵扇答之(時世卿/在館中)
<pb:KR4e0108_WYG_006-44a>
逺望不見大厓山君家兄弟果皆難不知風動¶今多少
也到先生掌握間<md:KR4e0108_SBCK_006-40a>¶　　度楚雲臺前小橋¶
一木欲度溪岸高江門丈人放歩牢脚底太行¶開幾片
秋風隨處灑鴻毛¶
　　用前韻答張直兄弟助修楚雲臺¶
託契青蓮意便高千秋分付此臺牢先生醉拍¶藜床笑
笑殺楊朱靳一毛
<pb:KR4e0108_WYG_006-44b>
　　偕一之世卿詣楚雲臺偶作呈世卿¶
小立三人静楚雲水田漠漠向秋分千峯笑指¶來時路
黄鶴樓前月是君<md:KR4e0108_SBCK_006-40b>¶半床明月半床雲光景行窩到幾分眼角東溟¶秋一片
邵堯夫也不如君¶
　　代簡奉寄邱明府¶
何處思君獨舉杯江門薄暮釣船囘風吹不盡¶寒蓑月
影過松間千丈來
<pb:KR4e0108_WYG_006-45a>
　　寄廷實制中¶
東閣摩挲舊雨琴青山囘首又秋深制中面目¶今何似
折盡寒燈半夜心¶
　　聞黄澤發解<md:KR4e0108_SBCK_006-41a>¶笑領秋風第一花文章誰敢謗飛沙狂歌欲買¶花前醉
不怕無錢付酒家¶
　　和林子逢至白沙¶
一様春風幾様花乾坤分付各生涯如今著我¶滄江上
<pb:KR4e0108_WYG_006-45b>
只有秋香撲釣槎¶
　　秋夜楚雲臺小集贈俞溥¶
新秋有客來信豐風月此杯聊此同江山濶幅¶無人話
六七青袍一病翁¶
　　憶衡山呈世卿<md:KR4e0108_SBCK_006-41b>¶身輕何處謝炊烟石洞松脂不記年尺牘已通¶南岳主
一丸還有白龍仙¶
今日山齋擁白綿幽懐抱膝又經年湘中憶我¶無歸路
<pb:KR4e0108_WYG_006-46a>
更住衡山幾日船¶
楚山西望翠重重說著衡山便不同九尺仙笻¶倚墻角
待君來問祝融峯¶
曲肱何處枕湘流不到名山死不休高詠祝融¶峯頂月
與君當作逍遥遊¶
　　即事<md:KR4e0108_SBCK_006-42a>¶照眼春光爛不收江亭一雨欲成秋道人不是¶閒鶯蝶
肻為隂晴一日愁
<pb:KR4e0108_WYG_006-46b>
　　謫仙亭¶
遷客一亭眠海濱當時誰號謫仙人花汀桞市¶無疆界
盡是乾坤一様春¶
　　世卿還黄公山¶
黄公椽子李家山水國初歸作夢看愛殺在家¶兄弟好
一壺春酒對承顔¶
　　謝金方伯厯<md:KR4e0108_SBCK_006-42b>¶扣門驚睡雲霞曉洗手開緘日月新莫笑土床¶空耐冷
<pb:KR4e0108_WYG_006-47a>
薇垣又借一畨春¶
　　聞周京春試下第遣黎公往報其家¶
浣壁小兒期大魁倚門慈母夢歸來春榜未登¶非惡報
開緘莫欠老黎杯¶
　　聞東山先生領都憲之命修理黄河以詩¶寄之¶
䟽鑿分更日已多乾坤無奈一黄河天生㑹有¶龍門手
人世空傳瓠子歌<md:KR4e0108_SBCK_006-43a>¶　　題山水小畫寄姜知縣
<pb:KR4e0108_WYG_006-47b>
泉聲山色正邦心誰寄漁蓑渭水潯觧㸃無中¶含有意
世間除是畫工深¶
　　送蒋誠之考績入京¶
塵埃局促非天遊大翼豈肯搶揄休王明受福¶在今日
野老放歌囘白頭¶
　　沈石田作玉臺圗題詩其上見寄次韻以¶復¶
到眼丹青忽自驚玉臺形我我何形石田雖有<md:KR4e0108_SBCK_006-43b>¶千金貺
老子都疑一世名
<pb:KR4e0108_WYG_006-48a>
　　得世卿永興書¶
山堂見月自鈎簾一榻秋光中酒眠何處博舟¶來嶽下
晩揺山影過湘川¶
　　方伯金公顧白沙次韻答之¶
晩飯對公山閣雨尊前又拜嵗書新别來試把¶梅花數
三十六囘江上春¶
　　題一峯傳稿後¶
一峯獨去江湖逺千古長留列傳新嵗嵗桃花<md:KR4e0108_SBCK_006-44a>¶滿東岸
<pb:KR4e0108_WYG_006-48b>
只将榮謝記冬春¶
　　閔都憲恵厯¶
前厯将窮後厯新臺端兩度拜山人東西嶺外¶今何地
飛盡嚴霜是好春¶
　　送林時嘉¶
南川夢裏舊青湖何處青燈一榻孤留取幽禽¶守花月
隔林還與盡情呼¶
　　次韻陳冕
<pb:KR4e0108_WYG_006-49a>
課試失期無了日酒杯勸影有長春風流倘帯<md:KR4e0108_SBCK_006-44b>¶龍門選
不愧當年第一人¶
西遊笠頂是青天每愛前村酒處眠秋雨閉門¶人不見
依稀猶記下江年¶
　　冕與張别駕約遊清淇¶
長江月色浩無津愛月撑江别駕真借問此來¶誰主約
翩翩猶是未官人¶
　　寄題邵西澗
<pb:KR4e0108_WYG_006-49b>
澗裏仙蒲幾節來澗邊塵跡尚封苔賒君澗水¶西頭月
并與蒲香入酒杯<md:KR4e0108_SBCK_006-45a>¶　　悼區孟章(序云章姓區氏順徳人四十不娶棲迹/空山委志逍遥漠然不¶知人世之欣戚)
　　(何如亦一/竒士也)¶
一坐虛寒誓不歸病危何處&KR2026;刀圭青山若問¶君來去
只有當年海月知¶
　　悼馬龍(序云龍從一峯先生遊頗見意趣一峯賦/道南詩送之後為仕進累¶心遂失其故歩)
　　(至不得一第而死亦命也夫人生幾何徒以難得/之嵗月供身外無¶益之求弊弊焉終其身而不知)
<pb:KR4e0108_WYG_006-50a>
　　(返若林琰皆覆/轍可鑒惜哉)¶
道南詩巻出湖西恨失當年馬上攜高枕何如¶一峯好
夕陽回首萬山低<md:KR4e0108_SBCK_006-45b>¶　　次韻顧别駕留宿碧玉樓(序云𢎞治七年夏六月/按治廣¶東侍御熊公欲)
　　(創樓於白沙水湄為往來相接之地謀始事于我/郡主林先生遂盡¶聞於藩憲諸公議既定别駕以)
　　(按治之命來相地是夕宿/白沙碧玉樓遂次韻答奉)¶
白雲滄海共悠然病榻年深别駕眠領略可勝¶諸老意
一簾踈雨對江天
<pb:KR4e0108_WYG_006-50b>
信宿留公豈偶然山中麋鹿避人眠乾坤多少¶登臨意
一洞天深一洞天¶
一弛一張皆自然嘉賓未醉主人眠兩鳩相對¶山樓午
唤得晴天作雨天<md:KR4e0108_SBCK_006-46a>¶不相同處是同然三十年來辦一眠何處白雲¶堪作雨
白雲封斷白龍天¶
勾引漁郎恐未然桃花巖下笑人眠白頭我亦¶人間睡
不是桃源洞裏天
<pb:KR4e0108_WYG_006-51a>
　　偶憶廷實遷居之作次韻示民澤¶
君将肝肺托諸詩我道溪山是外圍人或有疑¶容未信
已如深信不妨疑¶
小勝江山大勝詩斬闗直出兩重圍自家真樂¶如無地
傍柳隨花也屬疑<md:KR4e0108_SBCK_006-46b>¶　　湛民澤攜諸生遊圭峯甚適奉寄小詩¶呈文定上
　　人
天風吹入紫雲層高閣逢秋快一登多少傍花¶隨柳意
<pb:KR4e0108_WYG_006-51b>
還餘一個玉臺僧¶
秋落遥峯翠幾層不知何處嘯孫登而今小坐¶黄雲看
誰道方袍不是僧¶
洞崖秋蘚碧層層奪竹穿松際曉登想得紫芝¶初入手
汲泉鑚火欲呼僧¶
閣天孤峙老稜層萬古荒臺萬古登君逐我來<md:KR4e0108_SBCK_006-47a>¶無記性
東坡言是徳雲僧¶
　　山斗為羅一峯作
<pb:KR4e0108_WYG_006-52a>
青天白日一峯尊碧玉先生斂衽看四海未知¶山斗價
一錢相售是君難¶
曲論迷真亦異哉乾坤何代不生才今誰敢避¶愚公號
曾作夫君北斗來¶
　　觀黎&KR1045;坡先生畫像¶
羊裘不釣世間名考蹟桐江更考情散髪松根¶坐磐石
葫蘆無酒對先生<md:KR4e0108_SBCK_006-47b>¶無詩無影不留真描畫先生到幾分頼有當年¶親㸃筆
<pb:KR4e0108_WYG_006-52b>
一聲孤鶴在秋雲¶
　　次韻周憲副夢中見寄¶
黄花簪滿碧方巾已作人間了事人籌䇿廟堂¶無我夢
只将杯酒托經綸¶
金帯纍纍夢欲通庭柯忽撼夜來風白頭相見¶知何日
挑盡殘燈碧玉中¶
　　代簡答黄太守¶
韓山片石舊空聞尺札秋風此拜君隐几獨慙<md:KR4e0108_SBCK_006-48a>¶非老手
<pb:KR4e0108_WYG_006-53a>
得逢青眼看斯文¶
　　次韻廷實見示¶
擊壤之前未有詩擊壤之後詩堪疑風花雪月¶人人是
又墮風花雪月圍¶
騷壇處處自張圍我不操兵世莫疑翠壁青林¶端有句
傍花隨柳却無詩¶
　　寄題張主事小西湖次韻¶
咫尺波光對五湖滿城况是眼中無山禽自鬬¶聲音好
<pb:KR4e0108_WYG_006-53b>
來傍竹林眠處呼<md:KR4e0108_SBCK_006-48b>¶人間風月幾西湖居士圍中亦偶呼千樹梅花¶一隻鶴
可曾認得主人無¶
　　龍江鄧翹送晩菊¶
氤氲何處送花舟嵗晩相看碧玉秋笑把一杯¶花亦笑
年年公酒為花留¶
　　次韻送藤枕¶
萬事無心一片雲再來西華打眠人紫藤一枕¶誰分付
<pb:KR4e0108_WYG_006-54a>
盡日酣酣紅樹根¶
　　悼陳冕<md:KR4e0108_SBCK_006-49a>¶不飲亦狂飲亦狂醒中説夢醉中忘乾坤早暮¶蜉蝣化
不是芙蓉不耐霜¶
東方欲白星漸稀一塲春夢曉鐘時伯道有子¶常事耳
劉蕡登科人不知¶
風入梅花逓少香月臨江閣有微霜去年此地¶客劇飲
此夜今年人悼亡
<pb:KR4e0108_WYG_006-54b>
　　寄左行人¶
白狐可改先公墓我許還公尺劵書漢老未還¶東白記
也憑門下一吹嘘<md:KR4e0108_SBCK_006-49b>¶　　左行人寄恵倭金酒琖醉中賦答¶
睡鄉元自醉鄉分醉興深時睡興深六十七回¶春又過
茅柴不管注倭金¶
　　劉景仁自雷州别二親還永豐過白沙贈¶之¶
何處寒笳動曉風江門别舸太匆匆半肩不是¶雷陽物
<pb:KR4e0108_WYG_006-55a>
何得雷陽在夢中¶
　　與鄺筠巢求蘭¶
楚畹當年不盡花每逢秋露憶君家白雲只隔<md:KR4e0108_SBCK_006-50a>¶扶溪水
不使餘香到白沙¶
墜露聲殘楚水昏一杯何處酹湘魂山人口是¶遊蜂嘴
不到扶溪竹下門¶
　　次韻王樂用僉憲見寄¶
春到江門好放舟放舟處處是天遊能将公事¶此中了
<pb:KR4e0108_WYG_006-55b>
何啻于今第一流¶
拍拍滿胸都是春一聲未唱已通神新詩若道¶堯夫是
只問堯夫是底人¶
　　謝生得京醞以為美使致白沙開幕視之<md:KR4e0108_SBCK_006-50b>¶空樽而
　　已乃因發一笑¶
十年美譽酒家聞屋裏茅柴且賞真偶對泥樽¶開口笑
先生不是醉鄉人¶
　　題李子長畫
<pb:KR4e0108_WYG_006-56a>
青山影裏人家少緑樹隂中石徑微偶出洞門¶囘首望
白雲何處有柴扉¶
谷静山深樹幾叢溪邊白石可青笻詩中此景¶多相似
只恐詩家是畫工¶
　　寄鄧俊圭<md:KR4e0108_SBCK_006-51a>¶韶州西去是衡山楚客舟從嶺左還(時李世卿取道/廣西¶還武昌)欲
語祝融天上事思君迢逓見君難(予與世卿¶約遊衡山/云候世卿歸途過樂)
(昌更與俊圭期定今/不果矣念之悵然)
<pb:KR4e0108_WYG_006-56b>
　　外祖父無子以姪孫林廣為後廣之曾大父以一
　　身¶兼兩戎籍不能辦而一之為子孫世役久之業
　　盡人亡惟有廣耳有司今又以廣補¶北京鎮南衛
　　伍自是而後林氏子孫在新㑹者無孑遺矣丘隴
　　之守委之誰耶予力¶不能振之賦二詩贈廣庻有
　　識而憐之者¶
茅簷家具盡隨身老婦嬌兒日可親有夢只尋¶丘隴去
不須回首問耕人<md:KR4e0108_SBCK_006-51b>¶
<pb:KR4e0108_WYG_006-57a>
淚盡廬岡失母家塚傍枯樹也無花平安莫遣¶無書信
一度春歸一度嗟¶
　　贈劉别駕肅庵解官歸永豐¶
西來雙棹不曽休再過江邊碧玉樓共說西湖¶歸去晩
客心應未死金牛¶
一蓑歸去釣秋江花近漁舟水亦香却笑此翁¶閒未慣
水中鷗影尚囘翔¶
朱門誰道不如貧笑把狂詩寫贈人日暮孤舟¶向何處
<pb:KR4e0108_WYG_006-57b>
野花啼鳥故山春<md:KR4e0108_SBCK_006-52a>¶　　得廷實報定山謝事歸憶東白仲昭諸先¶生有作¶
也曽收拾定山書三月天曹謝事初見說定山¶長在病
當時不出意何如¶
當時不出意何如得喪難逃真數書更憶往年¶張學士
西山對面説河圗¶
西山對面說河圗逺志誰将小草呼今古聖賢¶不同調
各留一影落堪輿
<pb:KR4e0108_WYG_006-58a>
各留一影落堪輿歎息乾坤幾丈夫脱贈藤蓑<md:KR4e0108_SBCK_006-52b>¶君亦愛
江門春雨憶皇都¶
江門春雨憶皇都個個先生六十餘必有嘉言¶告當宁
他年應得史臣書¶
　　題空夫巻為余行人作¶
三十年來學鍊空凡身猶在有無中到門有客¶求題句
不是空夫果是公¶
　　題吴憲副累葉傳芳巻
<pb:KR4e0108_WYG_006-58b>
壺山八面照莆陽吴氏傳來奕葉芳莫向通衢¶高綽楔
只談世業敎諸郎<md:KR4e0108_SBCK_006-53a>¶　　答張梧州書中議李世卿人物荘定山出¶處熊御
　　史薦剡所及¶
徳行文章要兩全乾坤回首二千年自從孟子¶七篇後
直到于今有幾賢¶
多病為人未足羞遍身無病是吾憂眼中誰是¶醫和手
恨殺刀圭藥未投
<pb:KR4e0108_WYG_006-59a>
　　右李世卿¶
欲歸不歸何遲遲不是孤臣托病時此是定山¶最高處
江門漁父却能知<md:KR4e0108_SBCK_006-53b>¶　　右荘定山¶
買舟南岳去尋醫七十今年病不支傾葢獨憐¶熊御史
肺肝今徹野人知¶
　　右熊御史
　　鄧督府欲得慈元記上石答之
<pb:KR4e0108_WYG_006-59b>
西涯許撰慈元記大手文章不要多拙作豈堪¶傳勝事
如今此石未須磨¶
東山規矩趙生成頃者一緘傳到京有廟未應¶無祀典
老夫重敢告先生¶
　　偶得示諸生<md:KR4e0108_SBCK_006-54a>¶平地工夫到九層不如那個主人能他鄉消息¶無尋處
去問嵩山戴笠僧¶
江雲欲變三秋色江雨初交十日秋凉夜一簔¶揺艇去
<pb:KR4e0108_WYG_006-60a>
滿身明月大江流¶
　　寄李世卿¶
衡岳千尋雲萬尋丹青難冩夢中心人間鐵笛¶無吹處
又向秋風寄此音¶
　　永順彭宣慰世忠堂¶
宣慰之堂名世忠靈溪水與滄溟通如今百丈<md:KR4e0108_SBCK_006-54b>¶高銅柱
又見兒孫起故封¶
　　次韻送林大㕘之任廣西
<pb:KR4e0108_WYG_006-60b>
病裏逢春實怕春對花著語未驚人今朝縱有¶狂詩送
不是當年翰墨臣¶
東西嶺表非無事經濟術中怕有心何處老仙¶求救世
刀圭倒盡藥囊深¶
碧玉高樓架紫雲世間應笑此樓深忽聞夜半¶鵬風起
九萬扶揺好在今¶
夫子當時見逝川一聲浩歎不知年東溟更比<md:KR4e0108_SBCK_006-55a>¶川流濶
不共東溟一𣲖傳
<pb:KR4e0108_WYG_006-61a>
　　和答姚主事¶
問我平生遺我詩清風明月想襟期此心若道¶元無事
似我江門看水時¶
　　雖乏向用之才忝有晦藏之地引歩朱陵¶寄懐青
　　玉李拾遺徴之不至上䟽何為張¶乖崖捄火事嚴
　　徒勞分争因而有作¶
海北多年一釣船大翼遨空魚躍川盡言天下¶知音少
白雪不知何處絃<md:KR4e0108_SBCK_006-55b>¶
<pb:KR4e0108_WYG_006-61b>
　　題健齋費子充殿元號¶
化機浩浩不曾停剛見群龍面目成誰道名齋¶無此意
江門月上看潮生¶
　　讀罷有感¶
坐掩殘書慨古今白頭契分向誰深頂門欲試¶回生手
争得名家一寸鍼¶
　　海北汪廷舉新作懐沙亭修古書院冷香¶橋於海
　　上遣使歸圗并求慕竹樓記值予¶在病復以是詩<md:KR4e0108_SBCK_006-56a>¶
<pb:KR4e0108_WYG_006-62a>
海邊西望海雲遮何處懐沙不見沙壁上畫圗¶君試看
冷香今日落誰家¶
忽然土木見經綸嶺海于今一使君忙殺多年¶簿書手
可能談笑起斯文¶
獨憐不見竹坡翁慕竹樓高月已空欲㸃山茅¶照西所
一瓢無計引春風¶
　　次韻送海北使阮刋¶
春日溪邊送阮郎桃花半落溪水香相逢休問¶來時路
<pb:KR4e0108_WYG_006-62b>
大舶不知何處洋<md:KR4e0108_SBCK_006-56b>¶　　次韻李子長寒菊¶
四尺霜莖一寸葩幽香何只暗浮丫借令嵗晩¶無人見
不做人間九日花¶
水北一叢含數葩梅梢寒月過籬丫茅茨可僦¶從人愛
不賣廬山半畝花¶
　　羅服周呈所作丁知縣祠詩因憶舊臘寄¶示菊花
　　諸詩比今為又長一格賞之以詩
<pb:KR4e0108_WYG_006-63a>
醉舞黄花落鬢毛當時詩語太矜豪春風再詠¶甘棠下
又長黄花一格高<md:KR4e0108_SBCK_006-57a>¶　　鄧秋波六十一偶失一賀小詩索笑¶
六十光隂一鳥過一瓢還許醉秋波只今那有¶苕溪叟
日日尊前聞放歌¶
　　寄吴别駕獻臣¶
一官萬里向西行雪錦樓高别駕登若問野人¶何處所
朱陵洞裏白雲層
<pb:KR4e0108_WYG_006-63b>
羅江許薄偶然逢又得成都一信通惟有大厓¶李居士
洞庭何處醉春風¶
　　贈烏文瑞<md:KR4e0108_SBCK_006-57b>¶囘首長汀路幾多琴書又打鐵橋過趨庭若問¶東南事
曾聽江門一放歌¶
　　某昔過淮見平江總戎禮遇甚至都閫王¶侯厥配
　　陳氏於平江總戎戚也一日過予¶白沙相與道舊
　　平江今為天下兵馬元帥¶相去萬里無由幸㑹雖
<pb:KR4e0108_WYG_006-64a>
　　隐顯殊途然於公¶之舊徳未嘗一日忘也因事賦
　　詩托侯為¶達之詩曰¶
不見平江十七秋春風秋月夢何悠病中忽見<md:KR4e0108_SBCK_006-58a>¶東床面
却憶淮南是舊游¶
　　和答王僉憲樂用¶
春在城中不見春城中春不是長春湛生羞作¶春風面
故向人間更避人¶
静處春生動處春一家春化萬家春公今料理¶春來處
<pb:KR4e0108_WYG_006-64b>
便是乾坤造化人¶
春王正月衆家春望柳尋花我自春先生欲學¶程明道
莫厭尋花傍柳人¶
一物春知物物春一年春亦萬年春總在乾坤<md:KR4e0108_SBCK_006-58b>¶形氣内
敢誣當世謂無人¶
　　寒江獨釣¶
我道非空亦非小萬事舎旃終未了朔風吹雪¶滿江天
我只弄我桐江釣
<pb:KR4e0108_WYG_006-65a>
　　杜甫遊春¶
碧柳黄鸝三月畫江湖風雨萬篇詩花前濁酒¶不得醉
驢背春風空自吹¶
　　秋江晩渡¶
扁舟何處渡長津水濶烟生不見身莫向西巖<md:KR4e0108_SBCK_006-59a>¶斂高楫
天涯時有暮歸人¶
　　莊子觀泉¶
珊珊㵼下天花爛仰首白龍高十萬丹青已㑹¶識者心
<pb:KR4e0108_WYG_006-65b>
誰道漆園非具眼¶
　　答石阡太守祁致和¶
六年飽讀石阡書習氣于今想破除雪月風花¶還屬我
不曾閒過邵堯夫¶
　　程節婦詩鍾氏狂客之女¶
風俗當年壊一絲直到于今腐爛時欲論千古<md:KR4e0108_SBCK_006-59b>¶綱常事
除是渠家節婦知¶
　　贈按治侍御王公哲
<pb:KR4e0108_WYG_006-66a>
明朝騘馬又何之眼見東廵西怨時短歌忽被¶風吹去
都落人間作口碑¶
　　偶得¶
白雪陽春誰㑹彈莫愁天下賞音難江門夜半¶看明月
想到朱陵青玉壇¶
朱陵我居青玉壇五岳雖雄無此山鍾期老仙¶還未還
高山流水我須彈<md:KR4e0108_SBCK_006-60a>¶　　次韻送陳秉常之荆門州任
<pb:KR4e0108_WYG_006-66b>
不辭逺道赴荆門不避兒童笑稗官閒望白雲¶飛綵水
脚頭落處洞門寛¶
紫葢垂隂宿霧收下臨雲夢此何州黄鶴飛來¶一囘顧
不盡荆門天際頭¶
得手未償燈火債設心豈異賢良科世間膏火¶煎熬外
無奈箕山處士何¶
　　題山泉為林節推¶
高厓百丈到滄溟咫尺寒泉萬里清若道眼中<md:KR4e0108_SBCK_006-60b>¶惟見水
<pb:KR4e0108_WYG_006-67a>
老狂何意向詩傾¶
　　吴瑞卿送菊用東坡韻答之¶
江山揺落見霜葩枕畔香風到細丫不是先生¶愛孤寂
人間囘首已無花¶
　　題畫雲窩¶
若個丹青可此翁雲窩自有主人封扁舟一去¶無踪跡
黄鶴樓前望五峯¶
　　送人
<pb:KR4e0108_WYG_006-67b>
寒水江門可半篙漁翁江上理魚舠狂歌欲送<md:KR4e0108_SBCK_006-61a>¶夫君别
却顧樽中無濁醪¶
　　次韻張廷實見寄¶
兩脚著地此何闗白雲與爾同去還正當海濶¶天高處
不離區區跬歩間¶
嵗月人間古又今斯文興廢逓相尋崔嵬百丈¶皆平地
西上一笻何處深¶
　　黄别駕報世卿将來白沙
<pb:KR4e0108_WYG_006-68a>
君去廬山幾度春君來不來桃花新花日喜逢¶黄别駕
共對廬山説故人<md:KR4e0108_SBCK_006-61b>¶　　送陳仲治用舊韻¶
萬言䇿進大廷對三百人争甲榜名醉放漁歌¶此相送
白頭閒動少年情¶
　　久¶病吟¶
梅花未發先扃牖落盡梅花未整巾明日廬山¶春又至
伴眠樓上嵗華新
<pb:KR4e0108_WYG_006-68b>
　　卜室大雲山<md:KR4e0108_SBCK_006-62a>¶雲屋久住大雲山我亦雲中借半間未愁此地¶雲封淺
擬帯朱陵一洞還¶
　　縣送春至¶
四角圭田酒入唇長官送我意何勤莫言自有¶長春在
也共人間一嵗春¶
　　謝伯倚得孫送薑酒至¶
七十一年雲水中半江老隠舊知儂一杯引滿¶為君喜
<pb:KR4e0108_WYG_006-69a>
伯倚今朝又作翁¶
　　漫筆<md:KR4e0108_SBCK_006-62b>¶一蓑春雨江門釣萬里長風海上吹南岳歸來¶無一事
小廬峯頂臥觀時¶
　　喜聞劉亞卿得請還東山¶
平生畏就人間飯向晩還同此鶴棲今夜開懐¶看邸報
東山歸臥祝融西¶
　　觀時
<pb:KR4e0108_WYG_006-69b>
山雲将雨過桃溪晩脱萬紅何處溪年光也逐¶溪流轉
已送啼鶯過隔溪¶
　　寄陳仲冶金臺<md:KR4e0108_SBCK_006-63a>¶萬里傳聲仲冶裘上林春好任郎遊而翁八十¶二春秋
浩笑江邊碧玉樓¶
　　憶世卿¶
楚鄉迢逓廬山春君來不來花又新引笻踏爛¶廬山月
折得梅花懶寄人
<pb:KR4e0108_WYG_006-70a>
　　題湛民澤家廟¶
忽然突兀見新堂逺抱飛雲萬丈光主翁合是¶比閭長
此地還成禮義鄉¶
　　張廷舉送薑酒至<md:KR4e0108_SBCK_006-63b>¶七十謬為人所尊直從西埭到東墩一杯引滿¶為君喜
廷舉今年始抱孫¶
　　别廷實張主事¶
萬丈祝融何處山三年碧玉夢相闗多少畫工¶傳不去
<pb:KR4e0108_WYG_006-70b>
都沒賢今畫幅寛¶
　　寄題五峯為葉本厚父作¶
清世誰堪住五峯石床三尺白雲封祝融三畆¶終留我
略與先生脚板同¶
扶溪作飯江門喫五峯丈人予未識何當坐我<md:KR4e0108_SBCK_006-64a>¶五峯前
共對梅花説周易¶
　　贈張不已¶
不已心期不已知明年八月戰秋闈摩天氣吐¶三千丈
<pb:KR4e0108_WYG_006-71a>
蟾闕高扳第一枝¶
　　感事呈宋督學先生¶
禄位升天元有命情懐化俗却無醫道不易行¶休恕已
仁非可讓更由誰¶
　　寄廷實主事¶
豨薟鼎内還丹意枳殻墟邉待酒心明朝許約<md:KR4e0108_SBCK_006-64b>¶西遊歩
一寸豨薟地萬尋¶
　　和答林方伯待用春日見寄
<pb:KR4e0108_WYG_006-71b>
對花把酒春無幾寡欲安心老合知病過冬春¶還引望
中天月色幾盈虧¶
舊雨春歸鶯不知雨情鶯老落花時月露滴開¶鶯眼膜
乾坤不了一盈虧¶
　　答陳静軒過訪¶
公是登堂拜母人往來不倦拜丘墳通家無論¶鄉閭舊
八十頭顱事事真<md:KR4e0108_SBCK_006-65a>¶　　丁長官祠示里人
<pb:KR4e0108_WYG_006-72a>
古人冷淡今人笑(此黄山谷詠徐/孺子祠詩也)此義足起人¶聞聽莫
遣藤蘿終得意頓令簫鼓不聞聲¶
　　寄李白州都憲¶
東南遺愛朢重臨萬里滇南恨正深引領東山¶歸去路
騎牛跨鳳許相尋¶
　　諱日有感¶
十二月逢哉生魄江山為爾生愁色黄昏庭樹¶烏上啼
一聲何處江樓笛<md:KR4e0108_SBCK_006-65b>¶
<pb:KR4e0108_WYG_006-72b>
　　送梁宗烈赴春試¶
夢入天門看春榜榜中不記状元名世間此夢¶真何夢
説到梁生似有情¶
君持素履向朱門五色雲中見至尊且莫輕言¶天下事
須将風俗究根源¶
　　枕上¶
仲尼不作周公夢天下共嗟吾道衰總為乾坤¶元氣薄
聖人誠處衆人知
<pb:KR4e0108_WYG_006-73a>
　　與張東白<md:KR4e0108_SBCK_006-66a>¶入忙捄火張忠定正逺飛章李拾遺何故山人¶都不作
山人貪睡起常遲¶
　　答陳中貴見訪¶
積嵗江門幾度過不将錦繡薄藤蓑雪坭鴻爪¶他年夢
記得漁翁此放歌¶
　　題慈元廟呈徐嶺南紘¶
前有東山後有徐慈元風敎萬年垂嶺南他日¶傳遺事
<pb:KR4e0108_WYG_006-73b>
消得江門幾句詩¶
　　江門釣瀬與湛民澤收管<md:KR4e0108_SBCK_006-66b>¶小坐江門不記年蒲裀當膝幾囘穿如今老去¶還分付
不賣區區敝箒錢¶
皇王帝伯都歸盡雪月風花未了吟莫道金針¶不傳與
江門風月釣臺深¶
江門漁父與誰年慙愧公來坐榻穿問我江門¶垂釣處
囊裏曽無料理錢¶(達摩西來傳衣為信江門釣臺亦病/夫之衣鉢也兹以付民澤将來有無)
<pb:KR4e0108_WYG_006-74a>
(窮之託珍/重珍重)
　　與湛民澤¶
六經盡在虛無裏萬里都歸感應中若向此邊¶㕘得透
始知吾學是中庸<md:KR4e0108_SBCK_006-67a>¶　　江門釣臺¶
何處江邊著釣臺楚雲溟月盡收囘若比桐江¶還勝槩
千年埋沒一朝開¶
　　再用韻與湛民澤
<pb:KR4e0108_WYG_006-74b>
日斜劉九放船囘層起江門水底臺浩浩碧波¶山鎻斷
潮打厓門兩扇開¶
　　民澤祖樵林居士搆堂於上游庄民澤乞¶題¶
入雲堂搆昔人開蘭桂香風次第來黄雲山高<md:KR4e0108_SBCK_006-67b>¶幾千丈
後山前日寄聲囘¶
　　次韻張廷實讀伊洛淵源録¶
往古來今幾聖賢都從心上契心傳孟子聰明¶還孟子
如今且莫信人言
<pb:KR4e0108_WYG_006-75a>
　　曉枕¶
聖賢都從一上來時止時行道與偕若使舂陵¶為孟子
光風霽月更襟懐¶
　　漫筆¶
浩笑江門㸃舊詩詩中幾度見承箕他日攜書<md:KR4e0108_SBCK_006-68a>¶南岳住
却話山樓浩笑時¶
　　贈楊中順徳楊明府之子¶
山下柴扉不浪開楊生端為老夫來欲報封君¶無一事
<pb:KR4e0108_WYG_006-75b>
只将枉句贈生囘¶
　　哭景暘¶
詰杙為楹四十秋纔醒一夢便長休名登鼎甲¶死亦枉
老撫諸孤病只愁¶
影翳山樓痰吐夜寒生老屋病交秋渡中短紙¶誰封附
逺大為詞解我憂(廷實/有疏)<md:KR4e0108_SBCK_006-68b>¶　　聞東山先生得請歸賦此¶
青玉之壇横素琴絶無人地五峯深碧雲鎻斷¶元無路
<pb:KR4e0108_WYG_006-76a>
東山東山何處尋¶
　　問馬黙齋病於其姪孫馬大年¶
荔顆紅時酒正多口瘡不飲奈公何郎君解記¶春牛否
還為而翁一放歌¶
　　林傽貢士入京告行于白沙贈之¶
乖崖捄火出人間造次來分太華山收拾如今¶到山處
明朝不見藕如船<md:KR4e0108_SBCK_006-69a>¶　　枕上謾筆
<pb:KR4e0108_WYG_006-76b>
正翕眼時元活活到敷散處自乾乾誰㑹五行¶真動静
萬古周流本自然¶
　　答容彦文見訪¶
裹糧縳鴨問廬山久病勞君每厚顔若問廬山¶近來事
重陽過後菊花殘¶
　　次韻東所見寄¶
若水清風當頴出山人莫道不前知拍手江門¶春信早
黄鸝飛上緑楊枝<md:KR4e0108_SBCK_006-69b>¶
<pb:KR4e0108_WYG_006-77a>
　　答文定上人¶
千金帖子忽飛馳洗手開緘只汗頥前代昌黎¶今我是
恍然海上記留衣¶
神交今在識荆前再結前生未了縁果䝉道力¶相扶起
蚤晩東林對長官¶
　　鍾太守美宣輓¶
詩人自古例多貧恨殺滇南金帯新公與定山¶貧到老
已有陳黄一軰人
<pb:KR4e0108_WYG_006-77b>
天下功名無我闗只縁我自愛江山若對江山<md:KR4e0108_SBCK_006-70a>¶元沒興
紙錢灰冷未知閒¶
　　夢遊衡山遇南極數老人來過却須先生¶作主與
　　諸老對酌洪崖夀崖在旁歌詩以¶侑觴合坐皆喜
　　予以詩一首識興云¶
衡岳去天能幾何一株松下月明多南極老仙¶騎鹿過
一瓢斟月兩崖歌¶
　　題任明府思親樓巻用定山韻
<pb:KR4e0108_WYG_006-78a>
人間何處不樓居亦有如椽大筆書定山丈人¶都不管
一拳不屑老何如<md:KR4e0108_SBCK_006-70b>¶　　碧玉樓晝夢扶病出遊村徑甚適忽安福¶羅進士
　　攜彭秀才來訪遂書以贈之¶
春早春寒著莫人黄鸝囀處暖初勻狂心剛被¶風吹動
走遍南垞到北津¶
　　泉石為順徳張氏題¶
江山幾處堪還我泉石邊頭合有人高著一雙¶無極眼
<pb:KR4e0108_WYG_006-78b>
閑看宇宙萬囘春¶
　　羅浮春寄民澤¶
海上花開萬玉林閒門碧玉夢相尋不知開處<md:KR4e0108_SBCK_006-71a>¶花多少
折盡羅浮半夜心¶
九肋蹣跚清楚濶九苞真與黄雲深復有鳳凰¶山上月
遍照羅浮玉洞春¶
　　陳海蓬諸子冠畢來見贈以詩¶
兄弟參差作雁行春風碧玉喜同登近午天風¶吹雁去
<pb:KR4e0108_WYG_006-79a>
翩翩吹入紫雲層¶
　　周方伯至白沙¶
天上客來尋故人江門月下足音聞便傳一㸃¶江門信
逢著桃源且問津<md:KR4e0108_SBCK_006-71b>¶　　偶得¶
一碧光横南岳前靈壇秋玉青相連道士來攜¶三尺木
高山流水一聲絃¶
　　答送茄𤓰
<pb:KR4e0108_WYG_006-79b>
兩頭肥緑壓肩斜五月江園始送𤓰童子近前與翁語
小籃𤓰底是新茄
同将形色委人間竊比高松一鶴閒口腹累人都未免
茄𤓰籃裏又詩還
　
　
　
　陳白沙集巻六

<pb:KR4e0108_WYG_007-1a>
欽定四庫全書
　陳白沙集巻七　　　　　明　陳獻章　撰
