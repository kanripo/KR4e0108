# -*- mode: mandoku-view -*-
#+TITLE: 陳白沙集
#+DATE: 2015-09-23 10:28:00
#+PROPERTY: JUAN 4


　墓誌銘表¶
　　封署郎中事員外郎魯公墓誌銘¶
公諱真字伯真别號素軒右副都御史魯公父也¶其先
寧國之涇縣人洪武間太父以寧國守禦¶民調戍南昌
歸老于涇其子通寳由南昌轉戍¶廣之新會因家焉通
寳生公父保輗勤儉理生¶實基乃家及公而新會之魯
<pb:KR4e0108_WYG_004-1b>
始大公長者初補¶隊長卒伍爭較曲直不屑為辯而以
理譬解之<md:KR4e0108_SBCK_004-1b>¶恒愧服謝去於所事尊貴人有過面折之無
少¶回讓貸者告窘或索劵焚之正統間民虞黄賊¶之患
將至挈所有赴城老㓜扶攜塞路守闗者¶為不便於民
公力爭止之曰城守所以扞民民¶有急宜早為之所奈
何拒之既而賊奄至城下¶圍旬日不解瀕海騷然官出
榜招諭民之從賊¶者公使人於常所往還之地曉以利
害所在使¶民趨避之不疑由是得免於兵患人至今徳
<pb:KR4e0108_WYG_004-2a>
之¶公生於永樂癸未某月日卒於成化甲辰某月<md:KR4e0108_SBCK_004-2a>¶日享
年八十有二先是予歸自京師未抵家前¶一夕夢見公
化為嬰孺嘗夢數人為嬰孺者輒¶死未幾公病遂不起
嘻豈非數也耶公娶同邑¶訓科周旋之女賢克相公先
公若干年卒葬歸¶徳里之鳯山子男六人長曰賢先卒
次曰能即¶都憲公曰英曰俊曰秀曰傑英秀皆義官俊
未¶仕傑陽朔訓導女二人適何宏葉蒼及公之存¶孫男
十五人曾孫幾人壽祉子孫之繁人以為¶積善所致也
<pb:KR4e0108_WYG_004-2b>
都憲公由進士官户部以其官封<md:KR4e0108_SBCK_004-2b>¶公署郎中事員外郎
贈母宜人初有司命選武¶衞子弟之良者入學公環眡
諸子以都憲公充¶選蓋識之於穉孺時也都憲巡撫甘
肅公訃至¶解官歸薨於路諸弟奉公柩將以今年丙午
冬¶十二月十九日合𦵏于鳯山之原以狀來請銘¶吾先
子處士與公舊思先子而不得見見其所¶與猶父也不
銘公墓奚以辭銘曰源之華舒舒¶柯之實纍纍人無固
本兮草木弗如澤不竭兮¶公之餘我銘示後昆兮勿替
<pb:KR4e0108_WYG_004-3a>
厥初<md:KR4e0108_SBCK_004-3a>¶　　朱君惟慶墓誌銘¶
君名惟慶字汝善桂陽外沙朱氏贈資政大夫¶右都御
史諱思諫之子故太子太保誠庵先生¶之弟也君生三
歲而孤兄弟二人同受學於掌¶教凌先生某先補太保
儒學生員次將補君家¶籍戎偏橋衞有司以君充戍母
夫人胡氏謀盡¶棄其所有以贖君君奮曰男子之始生
也懸弧¶以志偏橋戍於吾何有貨以圖之不恤家恤我
<pb:KR4e0108_WYG_004-3b>
遂¶太夫人心室如懸磬使吾兄朝夕憂衣食之不<md:KR4e0108_SBCK_004-3b>¶暇而
暇為筆硯憂乎於是毅然請行至則見者¶無貴賤遇以
禮不敢以常卒伍例視之其地有¶横蠻黄一奇奪孀婦
李氏為妻君於其夫為族¶兄弟李氏使人告難於君斷
一指以示信蠻知¶禍將及亟餽金以冀免君叱以狗彘
即日以其¶狀白於官捕蠻投衞獄死焉君隣盜者君知
之¶而未能徙盜憂不見容以所刼帛獻君從容喻¶之於
義火其帛盜亦感悟都指揮告某由是重¶君為人將謀
<pb:KR4e0108_WYG_004-4a>
進之君一不以介意而獨以母老<md:KR4e0108_SBCK_004-4a>¶哀鳴一衞憐之遂得
解伍以歸間奉太夫人來廣¶就其兄參議之養遇鹽商
餽白金百餘不顧而¶去其在困也不自卑而失守其處
亨也不藉勢¶以儌利其才如此與太保俱學其不遷業
於戎¶伍以需其成其亦可觀也夫君娶何氏生男子¶四
人恒益巽節女二人長適何紹箕次適胡紹¶海君生於
永樂己亥十月十五日卒於成化丁¶未二月二十五日
壽七十及君之存孫男十人¶玭珸璠珂琨珦琯玠璝琚
<pb:KR4e0108_WYG_004-4b>
恒與諸弟卜今年十<md:KR4e0108_SBCK_004-4b>¶二月辛丑葬君里之栗堆節以其
狀走南海干¶銘於予為請者曰太保知先生者先生以
太保¶銘不可乎乃序而銘之外沙之族何以名詩書¶先
後著簮纓汝善可欲介以清匪我不學困于¶兵搜抉幽
隱為君銘有譽於試惟我徵¶
　　李子髙墓誌銘¶
君姓李氏諱昻字子髙别號鈍齋少孤奉母王¶氏孝謹
處于兄弟之間上順下友宗黨稱之景¶泰庚午之秋母
<pb:KR4e0108_WYG_004-5a>
以兵革之患客死金陵君得報<md:KR4e0108_SBCK_004-5a>¶慟絶失於顛沛之初不
能捐生以赴飲恨而卒¶予從何宗濓跡君甚矣君之所
為不足以盡君¶之心也遭時擾攘母子兄弟異處君獨
以一身¶周旋其間恩非不足於膝下而病於仁愛非不¶
足於同氣而窮於智天地鬼神臨之親戚朋友¶鄉黨孰
不知之而終不足以釋君之心至不能¶瞑目以死甚可
哀也君與宗濓同邑里世居番¶禺之沙灣宗濓久從予
游實君之子壻也與君¶之族子珍撰述君之世次行實
<pb:KR4e0108_WYG_004-5b>
為其子孫請銘<md:KR4e0108_SBCK_004-5b>¶於予君名臣之後八世祖文溪先生忠
簡公諱¶昴英宗龍圖閣待制尚書吏部侍郎考諱彦
章¶君娶同里趙氏生子男一人曰元宗早卒女一¶人適
宗濓者是也孫男四人振綱振裕振安振¶芳君之生以
永樂甲申其卒以景泰辛未二月¶二十六日年四十八
是年冬十二月二十八日¶塟里之金釵山趙氏祔焉狀
稱君長厚恬靜自¶適喜讀書手未嘗釋巻尤樂吟詠春
秋致嚴於¶祀事接人無親疎一以誠宗濓當不可誣也
<pb:KR4e0108_WYG_004-6a>
銘<md:KR4e0108_SBCK_004-6a>¶曰生不足歸於天義不足何有於年烏虖子髙¶之心
匪我銘之而誰與傳¶
　　處士陳君墓誌銘¶
始者郡諸生馬龍為其友陳東淵乞銘其祖父¶處士忍
庵之墓於我生之言曰處士居增城之¶仙村無聲色嗜
好以亂其耳目無形勢奔走以¶瀆其交際無是非毁譽
以干其喜戚上下原隰¶相地之便宜宜田亦田宜圃亦
圃長鑱大笠往¶來於蔗畦稻壠之間躬樹藝自旦至暮
<pb:KR4e0108_WYG_004-6b>
不少休<md:KR4e0108_SBCK_004-6b>¶収田圃之入以裕乃家夫處士行乎無名以能¶
拓土業治生為樂事故不知老之將至敢以是¶請惟先
生念之將無擇於細大而畀之銘既而¶東淵承其父永
榮君之命來謁予白沙館之小¶廬山精舎自冬徂春戀
戀不忍别去余游厓山¶東淵請執杖屨以從余既與東
淵凡所紀述令¶一一録之東淵朝夕侍我側略無一言
及于銘¶余益重之乃命取馬生之狀來考其世之麤可¶
知者始遷番禺之祖宋天聖間教授南雄儒學<md:KR4e0108_SBCK_004-7a>¶因家番
<pb:KR4e0108_WYG_004-7a>
禺生五子曰守寧者遷增城山美村數¶傳至朝奉大夫
文徳有女適李忠簡公文溪先¶生其中子曰汝霖為縣
尉縣尉以下至處士九¶世其遷仙村自文徳始處士諱
誠字致明質木¶少言與物無競非横之干直受之而不
報故自¶號曰忍庵云處士娶伍氏曰永榮者其子也一¶
女適徐禧孫男三人東淵東沂東瀾處士卒𢎞¶治戊申
四月十三日年七十三永榮以其年冬¶十二月某甲子
塟處士于曾岡頭祖榮之左未<md:KR4e0108_SBCK_004-7b>¶銘烏虖一善可稱也亦
<pb:KR4e0108_WYG_004-7b>
可傳也顧處士於余初¶無一臂之交與之銘以一馬生
之言猶未也豈¶不曰東淵在白沙館下能謹子弟之職
事先生¶于厥祖有光耶此吾所以為處士銘也其詞曰¶
世無我遺安以隱為世不我須其隱亦宜不求¶異乎人
不求合乎人委歲月於農圃手足胼胝¶既裕其身又以
及其後昆則以彼之危易此之¶安以遺之其不可也復
奚疑¶
　　處士李君墓誌銘<md:KR4e0108_SBCK_004-8a>¶
<pb:KR4e0108_WYG_004-8a>
㓜而能求父書於死喪顛沛散亡之餘長而能¶誦朱文
公資治通鑑綱目真西山文章正宗及¶他書而不以媒
仕進志非不立也才非不充也¶富貴貧賤愛惡之出於
已非與人異也父歿於¶官母挈諸孤匍匐萬里扶護來
歸憂極成疴是¶以不能去離左右旦夕與婦謀所以便
母者母¶痛亦痛母飯亦飯其兄慨慷嗜酒衆目之為酒¶
豪一飲或盡酒一石毎出從所親飲自旦至日¶晡既醉
而歸率諸卑幼迓於途或徑至飲處扶<md:KR4e0108_SBCK_004-8b>¶前曵後徐徐而
<pb:KR4e0108_WYG_004-8b>
隨肅肅而趨莫敢少拂其意雖¶以弟之貴至公卿自視
漠如足未嘗至公府若¶是者吾謂之賢不可乎此故處
士嘉魚李君行¶實之著於州閭吾聞其子承箕之言也
李氏之¶先世自江西武寧來居嘉魚至名逺仕元為譯¶
史君之四世祖也大父奐洪武間舉巡檢父善¶教諭叙
珙咸以弟官贈至通議大夫副都御史¶祖母熊氏母童
氏俱贈淑人君名阜字元春伯¶曰陵是為酒豪非直為
酒豪於義亦豪季曰田曰<md:KR4e0108_SBCK_004-9a>¶郊田即所謂貴至公卿而以
<pb:KR4e0108_WYG_004-9a>
其官贈三代者也¶兄弟四人相為師友而庭無間言君
娶鄧氏承¶芳承箕其二子也皆舉進士有名長女適王
鉅¶臣次適游恢皆蒲圻儒家子承箕以今年首夏¶至白
沙留數月不去因得問君家世之詳君年¶五十一卒塟
蒲圻之某山今七年矣承箕至是¶屬予以墓銘予少不
樂多學老益孤世豈以文¶而望予何承箕所嗜與人異
謹為序而銘諸有¶道於此匪難匪易能者謂賢不能者
恥母疾子<md:KR4e0108_SBCK_004-9b>¶侍弟扶兄醉堯舜之道孝弟而已
<pb:KR4e0108_WYG_004-9b>
　　寳安林彦愈墓誌銘¶
君姓林氏諱彦愈字抑夫居室外種竹十數個¶自號曰
竹齋君上世閩之莆田人有諱喬者宋¶紹定間為廣州
路别駕卒于官其子日新塟於¶寳安之茶園山因家茶
園日新生慕升慕升生¶可久可久生茂賢茂賢生信本
娶黄氏君之考¶妣也自别駕至君凡七世世為茶園人
君性快¶朗贍於才而周於事有忤之者聲色為突然其<md:KR4e0108_SBCK_004-10a>¶消也可立而待少衣食于賈賈所至勘耳目所¶接事好
<pb:KR4e0108_WYG_004-10a>
惡久之若有得者手書小紙帖示𦙍兒¶光曰樹立宜如
是乃范文正畫粥長白山時事¶也復畀之全集曰是為
汝師居常於外見一名¶文字時所稱者亟手錄與光攜
錢入市買書卒¶惟光所欲得不問值多寡光為舉子業
夜分起¶讀輒為戒曰兒勿苦吾聞亥子之交血行經心¶
設令勩形神得官於輕重計不亦左乎欲速不¶速不欲
速速之非善為速者也光既領鄉薦未<md:KR4e0108_SBCK_004-10b>¶即仕來與余游
君益為喜光誅茅欖山為修業¶之所君笠屐日至視工
<pb:KR4e0108_WYG_004-10b>
築不少廢暇時為光録¶朱子語類至四十三巻值板本
出乃已光感而¶歎曰父師覆育光得一日於此如得一
月一月¶如得一年不培不暢不晦不光君聞而頷之時¶
論多弗合者君視之漠如也光既杜門欖山同¶時士往
往有紆青曵紫照曜閭里者親舊以其¶落莫告君裁君
為不省答徐呼光謂曰汝學如¶是欲有立即汝能立吾
啜菽飲水死瞑目矣蓋<md:KR4e0108_SBCK_004-11a>¶父子間自為知己人莫能間也
君虔於事死遇¶宗族内外有恩接小夫孺子常情所不
<pb:KR4e0108_WYG_004-11a>
屑者君¶惟恐小咈其意治家不遺細碎庭宇必潔畚帚¶
必親田圃樹藝之事與僮僕均勞逸身所服用¶非極弊
不忍棄至承祭祀接賓客則儼然明盛¶也嘗以仲秋天
日晴朗攜諸子壻暨後生可意¶者數輩往遊羅浮登黄
龍飛雲頂坐磐石引葫¶蘆酌酒徜徉信宿而後返君所
好奇也哉君娶¶游氏生二男子四女曰明者光弟也孫
男一人<md:KR4e0108_SBCK_004-11b>¶曰仲孺尚幼君卒之前一日植菊數本石竹一¶
本與客行酒笑語竟夕淩晨將起就盥倐逝去¶實成化
<pb:KR4e0108_WYG_004-11b>
己亥四月二十日也春秋六十五光卜¶以其年十二月
某日葬君于銀瓶嶺以原狀來¶乞銘乃序而銘之先世
英自莆田少服賈困魚¶鹽僥弗長積乃宣誰其徵在欖
山¶
　　處士容君墓誌銘¶
東良處士既歿之二十八年為今之成化十一¶年歲值
乙未其子珪始以其狀乞銘于白沙陳<md:KR4e0108_SBCK_004-12a>¶先生辭之曰銘
以昭徳考行予生也晩不及見¶鄉先進而今談者亦不
<pb:KR4e0108_WYG_004-12a>
聞鄉先進某有某事某¶異也惡乎銘珪以狀進予閲狀
喟曰是何足以¶驚動世俗儌譽於鄉黨閭里耶蓋世所
恒稱道¶者其事必有異乎其衆驟而語之可喜可愕故¶
相與樂道而傳之也處士才不為世用施於其¶家者亦
曰為子不得罪於父為弟不得罪於兄¶為父兄不虐棄
其子弟云爾處士之不見稱於¶時宜也雖然常道如菽
粟布帛時而措之如冬<md:KR4e0108_SBCK_004-12b>¶裘夏葛不離人倫日用之間故
道率其常者無¶顯顯之形也惟夫事變生於不測智者
<pb:KR4e0108_WYG_004-12b>
盡謀勇¶者盡力捐軀握節死生以之夫然後見其異也¶
而豈人之所願哉處士韜光里閭正終袵席則¶其見諸
銘者殆亦不過是而已兹其常也處士¶姓容氏名某字
某娶阮氏生四男一女處士之¶生以永樂庚寅二月十
九日卒時年三十九珪¶率其弟珽璿璣以某年月日塟
處士于三岡社¶馬鞍山木已拱云銘曰伏其龍蛇逍遥
雲霞綱<md:KR4e0108_SBCK_004-13a>¶紀孝友以裕乃家干我銘者其在兹耶¶
　　朱夫人胡氏墓誌銘
<pb:KR4e0108_WYG_004-13a>
夫人姓胡氏諱盧桂陽處士胡廣之女年十九¶歸同邑
朱氏為誠庵先生夫人誠庵先生者故¶資政大夫都御
史贈榮禄大夫太子太保朱公¶英也公幼而岐嶷夫人
之大父芳見而異之手¶捫公頂以夫人許之卒定昏焉
公自游邑庠舉¶進士為監察御史厯諸大藩政績顯著
至入臺¶為股肱晝為夜思四十餘年無内顧之憂者夫<md:KR4e0108_SBCK_004-13b>¶人實相之夫人之事姑也以姑為心以心為孝¶和氣蒸
于一家聞從公于外常攜族孫奇奇得¶痢病穢不可近
<pb:KR4e0108_WYG_004-13b>
夫人親與湯藥夜禱于天曰諸¶叔祖無一後獨此孫尚
存天若弗祐願吾子代¶之奇疾愈平居事紡績不少替
既貴猶以身率¶下自旦至夜分不寐以為常謂食祿之
家惟一¶侈易流為之鐵簮布裙以防之男未冠女未笄¶
不識繒帛珠翠之華者夫人教之也過蘇見故¶黎邦伯
長子凍餒無可仰給於人為解衣衣之<md:KR4e0108_SBCK_004-14a>¶以粟周之顧謂
諸子曰邦伯食二品祿足以佑¶其後人使其家不驕不
侈不逞威而作勢以取¶快於目前寧有是戒之戒之夫
<pb:KR4e0108_WYG_004-14a>
人以勤儉成性¶而教其家不能者約之其視朝領一官
暮取諸¶民作器皿宫室衣服以愚弄其妻子者何如也¶
昔者吾嘗見公於蒼梧服食不踰常人語予曰¶吾在於
得已雖一錢惜之而不以病民吾入其¶室神爽頓清便
如向夜入三洲巖秉燭讀蘇子¶瞻題名陶長官不以家
累自隨公舎人自桂陽<md:KR4e0108_SBCK_004-14b>¶來者老蒼頭一人而已是謂有
之不居得而不¶為吾以觀於夫人事往往槩之公不約
而同殆¶天合也夫人居家事小大處之咸宜至臨大利
<pb:KR4e0108_WYG_004-14b>
害决大去就矻然以身當之尤人之所難也正¶統己巳
盜起閩浙間公以名御史治盜留夫人¶於北京是時英
宗北狩未返敵騎將薄都城或謂¶夫人盍去諸夫人面
叱之召諸子前曰敵何能為¶設有不幸臣為君死義也
奈何去之夫人先後¶累受誥封至夫人揆於徳真無
愧也夫子五人<md:KR4e0108_SBCK_004-15a>¶守孚守頥守謙守蒙守賁守孚舉進士
厯官刑¶部郎中先夫人一年卒守頥守謙未仕守蒙領¶
鄉薦守賁生員側室徐氏出也夫人一視之二¶女皆適
<pb:KR4e0108_WYG_004-15a>
官人及夫人之存孫男十五人女六人¶曾孫男五人女
二人夫人生永樂某年其卒以¶成化某年壽七十三是
年十月甲子守頤等塟¶夫人於髙陂祔公墓也以狀來
請銘銘曰徳之¶愛孰與色之愛奈何乎配身之華孰與
後之華¶奈何乎家配之既良家道用昌乃天錫之祥蘭<md:KR4e0108_SBCK_004-15b>¶桂承芳以世其光繄夫人之澤兮百世不忘歸¶骨於髙
陂兮永與公同藏¶
　　何廷矩母周氏墓誌銘
<pb:KR4e0108_WYG_004-15b>
成化八年壬辰四月日番禺何廷矩之母卒卜¶以其年
冬十二月某甲子塟邑之永泰鄉石馬¶山祔其親之兆
廷矩先事告伯兄廷桂以狀走¶白沙來請銘廷矩在諸
生中齒長而賢首率諸¶生事余余懼與廷矩比諸生咸
進曰是生廷矩¶者也非是母不生是子徵賢母也子宜
以其賢<md:KR4e0108_SBCK_004-16a>¶銘予乃閲狀母姓周氏諱某畨禺人福建都司¶
都事君諱普敬之女澤庵何先生諱淵之妻性¶孝敏勤
恕始辭襁褓得一果必以獻諸母事鍼¶縷刀尺巧不俟
<pb:KR4e0108_WYG_004-16a>
教接人臨事恪而有法勞不厭¶也博愛而善喻人不待
矯而至也年若干歸何¶為冡婦愛舅姑如愛父母奉賓
客如奉祭祀雖¶居流離未嘗窘戚為滅裂平居處於娣
姒得娣¶姒處於媵侍得媵侍處於族親無貴賤内外尊¶
卑賢否咸宜故視其疾者無不憂哭其死者無<md:KR4e0108_SBCK_004-16b>¶不哀也
自澤庵歿專家政至是若干年而終春¶秋七十二子皆
已出二女皆已有歸始新喻胡¶公以按察僉事提調學
校嶺南廷矩為郡學生¶員以文行見器重及秋將試廷
<pb:KR4e0108_WYG_004-16b>
矩一旦謝去公¶弗能止親舊欲其仕進羣來譁廷矩廷
矩閉門¶拒之有讓其母謝曰兒削行為君子耳吾何尤¶
廷矩倍益厲若負重進進不敢為少懈母之訓¶使然也
嗚呼賢哉銘曰昔有尹母和靖實賢今¶有廷矩豈無母
焉卓彼兩母輝光後先我銘其<md:KR4e0108_SBCK_004-17a>¶墓以永於傳¶
　　王徐墓誌銘¶
君姓王氏名徐字行安别號蕖軒莆之耕埧里¶人也自
其先大父舜臣父師佩至君連三世不¶仕而豐其家君
<pb:KR4e0108_WYG_004-17a>
孝友和樂與弟行陽居四十餘載¶嚢無私蓄撫養孤遺
以嫁以娶則視諸從昆弟¶所生同於已子凶歲貸貧者
粟傾廪倒囷而出¶粟雖多不以息歸在親舊者不責償
而凡公私¶勸借助修壇宇津梁陂河水利君亦往往有
焉<md:KR4e0108_SBCK_004-17b>¶其所濟大者數百金捐之弗計也有司以聞官¶給冠
帶榮之君平居不尚為山林落莫勝日置¶酒邀賓客飲
於臺池社院酣歌徜徉其所與游¶者率時之貴人耳君
既卒大理評事黄君仲昭¶狀君之事如此云君兩娶李
<pb:KR4e0108_WYG_004-17b>
氏四子某某舉進¶士未第而卒五女皆適縉紳家君生
永樂丁酉¶卒之時年七十二將以某年月𦵏某山某原¶
惠州别駕林君仲璧以大理之狀為致其孤之¶懇乞銘
於予屢辭而屢復别駕卒與予書曰必<md:KR4e0108_SBCK_004-18a>¶得先生銘以報
王君於地下别駕則誠愛君矣¶寧不愛吾言乎向夕吾
夢與人謳髣髴記之其¶辭曰富而居畎畆體便輕暖口
足甘肥左右僮¶僕隨意指揮騎款段坐藍輿出入閭里
施施親¶友相過飲酒忘歸縱觀山雲水月魚沉鳥飛引
<pb:KR4e0108_WYG_004-18a>
滿髙歌吹竹彈絲以相諧嬉過此以往舉無所¶用其心
黜陟不聞理亂不知老死巖穴之間蓋¶福人也賢於世
之患得患失者多矣吾猶為子¶孫願之其王君之謂乎
以是銘君之墓至當尚<md:KR4e0108_SBCK_004-18b>¶奚言¶
　　漁讀居士墓誌銘¶
何氏世居番禺之沙灣當宣徳正統間有號漁¶讀居士
者名貞字紹元取適於漁常讀書遇良¶夜皓魄當空水
天上下一色居士手持竿線呼¶童冠三五髙歌走舴艋
<pb:KR4e0108_WYG_004-18b>
遨嬉于江歸則焚香佔¶畢坐牖下吟哦過夜分不𥧌以
為常尤喜飲酒¶子弟取杜詩之可歌者為越聲歌以侑
觴居士¶頽然真率從之飲者孔伯平胡孟時呉侃王子<md:KR4e0108_SBCK_004-19a>¶儒皆鄉之名士非四人之儔者弗與飲焉景泰¶己巳之
秋盜起南海東西亘數百里沒于賊居¶士見幾而作不
俟終日王師至討叛玉石俱焚¶始為請于官持檄至鍾
村鎮招之全活甚衆沙¶灣人至今徳之居士行必顧義
言必顧道將屬¶纊猶顧諸子申以平日之誨言曰吾世
<pb:KR4e0108_WYG_004-19a>
宦之後¶族大以蕃勿倨以髙寧儉而卑忠信基之禮義¶
行之親賢取善佞者逺之培之植之勿替書詩¶先其義
後其利薄已而厚彼廣積而約費惟家<md:KR4e0108_SBCK_004-19b>¶廟之奉墳域之
治賓師之養窶弱之施則致隆¶而不可復惜俾子孫承
守世世而勿以淫侈壊¶之則何氏之福與家法並傳無
涯矣語已而卒¶居士生洪武戊寅卒之時天順己卯六
月十六¶日也六世祖諱起龍仕宋官至太常大卿考諱¶
志明妣趙氏初娶三山崔氏清獻公七世孫也¶生子男
<pb:KR4e0108_WYG_004-19b>
六人浩瀚淳淑瀞沂女二人繼室簡氏¶楊氏無子崔氏
先居士二十年卒𦵏里之羅山¶六子奉居士柩以卒之
年十二月十二日合𦵏<md:KR4e0108_SBCK_004-20a>¶其地儷兩繼室焉成化嵗丙申
瀞始至白沙從¶予游又七年壬寅夏五月乃以其狀來
乞銘銘¶曰世之昧昧奔名與利有卓其英以不混世或¶
貴而賤或賤而貴揮觴以為適投竿以為戲故¶不知老
之將至¶
　　馬甘泉墓銘
<pb:KR4e0108_WYG_004-20a>
宋有名馬其名甚大衞公得之空羣莫駕九世¶曰禎育
徳于野一本於身祖徳勿舎今其歸矣¶附于馬灑我則
銘之後有興者<md:KR4e0108_SBCK_004-20b>¶　　陳冕墓銘¶
伯道有子劉蕡登科責報於天所得幾何邁邁¶子文蹈
此髙墳我銘為子顯於千春¶
　　志孫机壙¶
成化丙午之歲秋九月七日景易之婦苑氏生¶次孫以
<pb:KR4e0108_WYG_004-20b>
周易筮之得渙之比占曰渙奔其机悔¶亡因以机名之
明年春夏之間疫作里中之兒¶十五亡于疹机朝病夕
愈面光射人見者咸驚¶其異未幾婦攜机如外氏得疾
將歸俄而風雨<md:KR4e0108_SBCK_004-21a>¶暴至連數日不止比歸療弗及張目視
左右淚¶澘然下如不忍捨其母然少頃遂絶七月十六¶
日也机生質異常兒清揚婉兮太夫人撫之喜¶曰似其
祖又熟察其寢興啼笑蚤夜之有常曰¶無不似天畀我
机將恤我後我固無以活之痛¶哉是月己丑𦵏白沙蓢
<pb:KR4e0108_WYG_004-21a>
園岡冡婦梁氏墓左志¶其壙以畢予哀云生之異保之
未至愧極生哀¶哀極生媿何以寫之為壙記¶
　　封燕山左衞經厯張公墓表<md:KR4e0108_SBCK_004-21b>¶公諱子真字伯大姓張氏家南海之西&KR1905;村自¶西&KR1905;鼓
柁並南下得風水之便其至白沙一日¶耳余嘗聞公於
番禺李禎徳孚曰有行人少力¶田給數口無贏衣食不
為恥晩歲既家裕又以¶其子官徵仕郎贈燕山左衞經
厯公不色喜自¶奉養儉約如厯田時對鄉人輒自稱姓
<pb:KR4e0108_WYG_004-21b>
名以語¶篋命服不以新易故葛巾布裘曰吾素性乃爾¶
即不爾吾敢忘吾初故公之度大一鄉一鄉人¶咸嗟以
為有徳余聞士不恥賤貧雖富貴而弗<md:KR4e0108_SBCK_004-22a>¶驕則不失義不
離道入於患得患失碌碌為鄙¶夫以是考公之迹而揆
其所用心謂其無以異¶於今之人則吾不信也公積於
家者厚矣余特¶表其大節以為世勸公以農業起家故
自號曰¶稼軒示有初也𦵏西淋鄉之某原望之木已拱¶
髙其封若馬鬛題曰燕山左衞經厯者公之墓¶也考諱
<pb:KR4e0108_WYG_004-22a>
可達背公於娠鞠公于外氏以成者公¶之妣梁也生于
洪武己酉卒天順辛巳壽九十三妻何氏子男五長者
某徵仕郎也次某¶某孫男八屬於余以表公之墓者徵
仕郎所出<md:KR4e0108_SBCK_004-22b>¶丙戌羅倫榜進士泰也近以宰沙陽政最被
徴¶時徴者類有御史之拜云¶
　祭文¶
　　禱雨祭五方土神文代丁知縣作¶
六月不雨田苖將槁愆伏為災孰非天造探殃¶所由誰
<pb:KR4e0108_WYG_004-22b>
實召諸惟令不令斯民何辜神不宥過¶某敢辭死願沛
甘澤以綏赤子¶
　　禱雨告各神文代丁知縣作¶
邦有常祀祀為邦主食民知報罔間今古神宜<md:KR4e0108_SBCK_004-23a>¶惠民民
實頼之彌月不雨苖則槁而某忝為令¶我民是軫敬祈
神休蘇我民窘¶
　　謝雨文代丁知縣作¶
今令所急者簿書期會而已政教不修何以為¶邑徒食
<pb:KR4e0108_WYG_004-23a>
七品之禄以在民上安能使隂陽和風¶雨時乎故若某
者履任以來未及一載惟不能¶修厥職而亢旱是憂幸
頼天地神靈憫民之窮¶䧏兹甘澤誠欣誠荷謹具牲醴
用答神賜惟神¶尚終惠之使永有年<md:KR4e0108_SBCK_004-23b>¶　　祭大忠祠文代丁知縣作¶
儼其堂堂沛其洋洋是謂正氣至大至剛上有¶青天下
有黄壤不亡者存焄蒿悽愴維兹仲春¶謹以牲帛醴齊
粢盛庶品式陳明薦尚享
<pb:KR4e0108_WYG_004-23b>
　　祭菊坡像文¶
先生宋代之名臣吾鄉之前哲巻舒太空之雲¶表裏秋
潭之月淮蜀委之而有餘凝丞尊之而¶不屑故能効力
於當年而全身於晩節猗歟先¶生挺生南越廣厚深沉
清通朗徹藐予區區心<md:KR4e0108_SBCK_004-24a>¶馳夢謁稽首丹青㸃兹頑鐵庶
幾百年不逺途¶轍秋菊之芳寒泉之洌奚而薦之用表
貞潔¶
　　祭先妣林夫人文
<pb:KR4e0108_WYG_004-24a>
維𢎞治十年歲次丁巳冬十月己巳朔越廿又¶一日己
丑孝子陳某敢昭告先妣林氏夫人友¶人刑部主事蘭
谿姜麟肅具香一束帛一端俾¶告夫人之墓焚之以表
哀慕之誠謹以茶酒時¶饌用申虔告¶
　　祭先師康齋墓文<md:KR4e0108_SBCK_004-24b>¶維成化十八年嵗次壬寅十一月日門人新會¶陳某被
徴赴闕道出劒江謹具牲醴告于先師¶聘君康齋先
生之墓曰於乎元氣之在天地猶¶其在人之身盛則耳
<pb:KR4e0108_WYG_004-24b>
目聰明四體常春其在天¶地則庶物咸亨太和絪緼先
生之生孕三光之¶精鍾河嶽之英其當皇明一代元
氣之淳乎¶始焉知聖人之可學而至也則因純公之言
而¶發軔既而信師道之必尊而立也則守伊川之¶法以
迪人此先生所以奮起之勇擔當之力而<md:KR4e0108_SBCK_004-25a>¶自况於豪傑
之倫也先生之教不躐等由涵養¶以及致知先據徳而
後依仁下學上達日新又¶新啓勿助勿忘之訓則有見
於鳶魚之飛躍悟¶無聲無臭之妙則自得乎太極之渾
<pb:KR4e0108_WYG_004-25a>
淪弟子在¶門牆者幾人尚未足以窺其閾域彼丹青人
物¶者或未暇深考其故而徒摘其一二近似之跡¶描畫
之又焉足以盡先生之神某也生長東南¶摳趨日少三
十而後立志五十而未聞道今也¶欲就而正諸而悲不
及先生之存先生有知尚<md:KR4e0108_SBCK_004-25b>¶鑑斯文尚享¶
　　祭太子少保朱公誠庵先生文代陶亷憲¶作¶
烏虖公不為矯矯亢亢以要譽於衆口而其端¶方儉約
以事乎其上者足以為忠不為烈烈轟¶轟以震耀於當
<pb:KR4e0108_WYG_004-25b>
世而其清靜簡易以臨乎其下¶者足以為功昔者兩廣
盜賊充斥自西而東韓¶公率師擣穴攘兇兵由義勝民
以盜窮公來繼¶之以守易攻隂慘陽舒相為始終甚矣
公之厚<md:KR4e0108_SBCK_004-26a>¶於民而薄於躬也一食之費必計曰民其不聊¶
生一役之興必計曰民其不堪命故人之遂其生¶養者
若赤子之慕慈母人之免於塗炭者若枯¶槁之遇春風
某奉韓律未弛我弓公曰撫之敢¶為異同知我任我實
惟兩公天子以公久勞¶於外還公於朝齒雖落而志
<pb:KR4e0108_WYG_004-26a>
則雄食雖少而神¶則充於是乎竭股肱之力而效臣
鄰之職旁引¶善類以扶天地之元氣大明公道以夀
國家之¶命脉士以此望於公公亦以此自期胡天之
不<md:KR4e0108_SBCK_004-26b>¶憗遺俾公之功著於四方者雖成乎昭昭之美¶而
公之忠奮于廟堂者未底乎赫赫之隆烏乎¶哀哉尚
饗¶
　　祭誠庵先生文¶
維成化二十二年歲次丙午冬十二月壬申朔¶越初八
<pb:KR4e0108_WYG_004-26b>
日己卯門人翰林院檢討古岡陳獻章¶謹具牲醴粢盛
庶品遣子陳景雲致祭于誠庵¶老先生太子少保朱公
之靈曰於乎昔我抱病¶造公戎府公曰時哉毋戀衡宇
賢才用世小大<md:KR4e0108_SBCK_004-27a>¶有補長笻下山可以撑拄羣龍在朝可
以參伍¶皇皇仲尼與世為矩獵較不行然後去魯好髙¶
欲速為戒自古再拜謝公不我色許短疏叩天¶歸寧
老母公曰嘻哉不忘陟岵甲辰之春公委¶齋斧帝命
還臺以親四輔炳如日星衆目所¶覩我貢尺書傾竭心
<pb:KR4e0108_WYG_004-27a>
腑公在廟堂當為砥柱公¶去廟堂當為鴻羽公攬
臺綱閲兩寒暑或弛或¶張或黙或語迹公所為誰奪誰
予萬石之鍾千¶鈞之弩我欲言之猶懼莽鹵胡天弗弔
禍來二<md:KR4e0108_SBCK_004-27b>¶豎於乎公乎是謂巻婁豈惟門生匹夫匹婦遼¶
哉郴陽欺我疾苦犬子執巵往澆墓土索紙題¶情涕下
如雨於戲哀哉尚享¶
　　祭袁侍御文¶
思昔南京傾蓋而語垂二十年君出我處君由¶進士宰
<pb:KR4e0108_WYG_004-27b>
邑太平再涖宜興亷惠有聲遂簡霜臺¶來巡弊省未至
而孚姦吏縮頸頃以公務過於¶白沙夜闌秉燭相對咨
嗟君病未衰我衰而病¶進退存亡必得其正與君論易
托詩以宣君口<md:KR4e0108_SBCK_004-28a>¶不言豈不謂然除虐救民負荷以往止
于龍川¶其勞可想或云非也無疾而委道路流言將信¶
將疑惟君英明夫誰敢犯茍得其正死亦無憾¶君司風
紀寔茂才猷天佑下民而不少留吁嗟¶君兮民之司命
君子之窮小人之幸兼素之訃¶繼此亦聞海門知己存
<pb:KR4e0108_WYG_004-28a>
者幾人烏虖哀哉尚享¶
　　祭陶方伯文¶
樹立大者不羈小節其行翩翩其光烈烈公攘¶冦患于
嶺西東百里大藩勞貫始終四十年來<md:KR4e0108_SBCK_004-28b>¶枕戈捲甲力能
誅夷威足鎮壓公在嶺表長城¶是依公今逝矣人胡不
悲某也於公雅匪朝夕¶東朢仙城有淚霑臆昔者枉棹
扶病過予笑語¶竟夕放歩徐徐將謂百年精力猶在别
幾何時¶忽此顛沛乖厓將去逸人復來一訣萬古豈偶
<pb:KR4e0108_WYG_004-28b>
然哉世烈光前錦衣裕後俾公子孫世享其有¶死生一
致公何憾焉有未厭者六十五年惟天¶命之窮達壽夭
惟心安之泰山毫杪老病日益¶跬歩莫支敬陳薄奠以
寫我私尚享<md:KR4e0108_SBCK_004-29a>¶　　祭顧勉庵别駕¶
於乎昔倅我邦公才獨優往貳端陽實恵一州¶通達萬
變可期一面止于郡僚督府之薦公車¶翩翩愈勵愈騫
一病不起孰云非天少有抱負¶受知當路衆論同異孰
<pb:KR4e0108_WYG_004-29a>
識其故晩節不虧浩然賦¶歸進退可觀吾寧不悲一息
不至今其已矣神¶乎洋洋歆此誠意¶
　　祭丁知縣彦誠¶
嗚呼登賢名於甲榜與多士而並馳試牛刀於<md:KR4e0108_SBCK_004-29b>¶小邑稱
庶物以平施恥溷溷以希合寧戚戚而¶謀私嘗錚錚以
陷獄亦蹇蹇而忘危故法不貸¶於豪右而惠可及乎㷀
嫠汛掃淫祠綱維化典¶載勸載懲條章顯顯雖小人之
難化亦向風而¶革面兩考于兹夙夜有常殷憂成疾二
<pb:KR4e0108_WYG_004-29b>
豎為殃¶方其在病斯民皇皇今其既往行路涕滂此見¶
好惡之公出於人心之天不容已君雖死而有¶光念昔
從游禮崇信篤旅魂何之遺孩在目扶¶䕶者誰我力不
足生死交情盡付一哭想英爽<md:KR4e0108_SBCK_004-30a>¶之未亡故焄蒿之可掬
烏乎哀哉尚享¶
　　祭黄君朴文¶
於乎逍遥乎半月之舟留連乎澤垓之酒面圭¶峯以放
懐唱竹枝而拍手春月秋花巻為已有¶何百年之未半
<pb:KR4e0108_WYG_004-30a>
與衆木而同朽大塊無心孰夭¶孰壽消息自然匪物有
咎委變化於浮雲達榮¶枯於疎栁有肉在爼有羮在豆
公死如生薦滿¶一斗¶
　　祭李磐石<md:KR4e0108_SBCK_004-30b>¶文
公鄉之父兄行也子弟輩事公于兹有年矣公¶坦直而
不華約而有恒其中舒舒其於事得喪¶無大欣戚又不
作富家翁様巾屨雖極粗垢不¶恥也凡公之事如此人
之詭譎侈靡者孰不笑¶之然公以此賢於鄉人逺矣烏
<pb:KR4e0108_WYG_004-30b>
乎哀哉尚享¶
　　為景易撰祭劉氏外母文¶
烏乎外舅之生二十八年奄棄之孤孰維其顛¶恭惟外
姑守一秉貞勤儉始終家用不傾男女¶五人以母為命
奚有室家内外各正古之賢士<md:KR4e0108_SBCK_004-31a>¶比徳則同母於苑氏可
謂有功自昔于歸迄乎¶就木徳亦可師功亦可録於乎
哀哉尚享¶
　　祭伍光宇文
<pb:KR4e0108_WYG_004-31a>
烏乎光宇麗麗而强其執則固其謀則方惟其¶篤於善
也不忘乎一飯之頃故其向於道也寖¶近乎數仭之牆
予觀之子久矣子初為人烈烈¶亢亢其味桂薑人不敢
嘗世之病子者謂子好¶伐乖於和而軒於直予獨畏子
感激而慷慨其¶才如此故變而至善也去故習如脱屣
而人之<md:KR4e0108_SBCK_004-31b>¶望之也若斷鴻天路之翺翔茍不纒於宿疾限¶
於短命而肆其力於學也又焉可量哉使其辭¶烟霞而
依日月展股肱而佐廟廊砥定海岳燮¶調隂陽下撫黎
<pb:KR4e0108_WYG_004-31b>
庶上佐元良吾不知子之究於¶用何如也至若犯顔敢
諫正論堂堂可以引裾¶批逆鱗之怒可以折檻干刀鋸
之芒直而不回¶死而愈光若是者非子之望而誰望耶
古之榮¶於進者聽其言若可信也觀其色若可壯也至¶
於臨死生利害之變鮮不回顧而彷徨故士之<md:KR4e0108_SBCK_004-32a>¶可貴者
不于其身之彰于其志之臧不臧而彰¶匪事之常臧而
弗彰庸或何傷古之豐于才而¶嗇于命者多矣奚獨子
哉惟其不待生而存兮¶故不待死而亡夫既信其如此
<pb:KR4e0108_WYG_004-32a>
兮又焉論其行¶藏嗚呼光宇其何可忘¶
　　祭容彦禮文¶
維𢎞治三年歲次庚戌冬十有一月己夘朔白¶沙先生
門人容彦禮之柩以明日庚辰發引將¶就窆于大田先
生許為之墓銘而未具乃命其<md:KR4e0108_SBCK_004-32b>¶子陳景雲持庶羞粢盛
酒果致奠於彦禮柩前¶而告之烏虖士而好奇揆道則
離士而無奇罔¶聞于時彦禮之生五十五年于兹矣彦
禮之處¶乎宗族行乎閭里同不同者為誰彦禮之希慕
<pb:KR4e0108_WYG_004-32b>
乎古而取法於今而誰與歸觀其所與而人之¶賢否可
知彦禮之墓吾將徵於彼以銘之嗚呼¶哀哉¶
　　奠丘閣老文¶
於乎先生之志見于行事先生之言存於著述<md:KR4e0108_SBCK_004-33a>¶既大顯
於當年必有聞於異代某一病當年老¶於林下足不至
先生之門目不睹先生之書比¶歲得所遺瓊臺吟稿纔
一編而已而何足以知¶先生之大全哉於乎有言依乎
教有行槩乎道¶行由教宣言以道傳沒而有知尚鑑斯
<pb:KR4e0108_WYG_004-33a>
言¶
　　奠何教授文¶
於乎生之謂來死之謂往往來之間奚得奚喪¶河嶽星
辰䑕肝蟲臂小大則殊由其所遇載鳴¶教鐸載典文衡
引年而休於乎先生<md:KR4e0108_SBCK_004-33b>¶　　奠舉人譚士直文¶
於乎士直遽至此耶天不與之年與之才將誰¶咎耶彼
碌碌者老無聞於世又何貴於年耶哀¶哉尚享
<pb:KR4e0108_WYG_004-33b>
　　奠汪海北文¶
烏虖天馬行空歩驟不凡自然世外衆莫能參¶氣雄萬
夫徳罔二三予何人哉為公指南修古¶日新懐沙匪堪
譬彼世味甘其所甘江門秋月¶廬阜晴嵐海北二年朝
諷夕談如飲醇酒無日<md:KR4e0108_SBCK_004-34a>¶不酣從事數至命我則慙我賦
白洋句不待探¶可以立懦可以激貪雖有百鈞何足以
擔擴而¶充之奚適不堪烏虖千古在前萬古在後上下¶
四方誰無宇宙負大翼者其風必厚惡木道旁¶往來莫
<pb:KR4e0108_WYG_004-34a>
覯昔人之交傾蓋如舊蓋不待傾金石¶亦透天俾爾才
不俾爾壽厥初受之今也奚咎¶尚享¶
　　奠梁貞文¶
於乎惟正思慕古之人師之非不足於才也歲<md:KR4e0108_SBCK_004-34b>¶月永謝
於呻吟回翔今之世行之非無其志也¶科第未殫其胸
襟昔之來也碧玉樓中指蒲團¶而語静今之去矣白雲
何處想鶴駕以傷心果¶司命之在天不可以人力勝耶
抑所養之未至¶不可委之命耶今館中之士求如惟正
<pb:KR4e0108_WYG_004-34b>
者守一¶而殁蓋亦希矣薄俗移人始終&KR0798;歸不自知其¶
非也於乎哀哉尚享¶
　　奠表兄何處素文¶
維𢎞治八年歲次乙卯四月甲寅朔越二十一<md:KR4e0108_SBCK_004-35a>¶日甲戌
孤哀子陳某謹以牲特柔毛粢盛酒果¶遣子景雲等奠
于表兄處素何君之靈曰當披¶髪袒跣之初聞兄之訃
兄不幸屬纊與先妣同¶日某摧裂肝肺之餘無由往哭
烏虖哀哉烏虖¶痛哉兄年七十不為不壽兄有二子不
<pb:KR4e0108_WYG_004-35a>
為無後¶死生晝夜萬物芻狗復何言哉尚享¶
　　奠謝伯欽文¶
烏虖伯欽知吾言否六十年中通家之舊親我¶事我凄
凄自幼情若兄弟為足為手吾行東西<md:KR4e0108_SBCK_004-35b>¶不離左右矢心
靡它乃若之厚庭有佳植雪霜¶為冦如何弗顧身木已
就遺憂孔深奚測奚究¶積善餘慶反躬可久茍無令人
夭損必受誰其¶憂之不負良友於乎哀哉尚享¶
　　告羅一峯墓文
<pb:KR4e0108_WYG_004-35b>
維成化十八年歲次壬寅十月某甲子白沙陳¶某應
徵起赴京行過永豐謹具酒果庶羞告¶于亡友一峯羅
先生之墓曰嗚呼先生今曷為¶而往始曷為而來處則
畎畆之逸民出則文章<md:KR4e0108_SBCK_004-36a>¶之鉅魁其洞徹不欺之心炳中
天之杲日而轟¶動出羣之氣殷百蟄之春雷知先生者
儗先生¶于北海不知先生者謂松柟弗類反見目于榆¶
槐先生見賢必親聞善必録遇惡必摧存而知¶亡過而
能裁隨時變化有闔有開而平生念慮¶所存其大者正
<pb:KR4e0108_WYG_004-36a>
君正朝廷正三綱正萬民正¶四方皇皇之憂耿耿之
忠則致死而勿頽貧賤¶而不為戚患難而不以回成化
己丑之夏予過¶先生于南畿盍簮之讙忘形爾汝既三
宿而後<md:KR4e0108_SBCK_004-36b>¶别去屢反顧而徘徊先生贈予南歸之文予處¶
先生草亭之什既而各申其戒曰我不枉已君¶無鑿坏
孰謂先生去官而死曹溪之約不遂麗¶澤之資何有而
今而後復仰望於何誰於戲惜¶哉宿草之墓朋友弗哭
禮之常也非予與先生¶之宜也先生有知歆此絮醅尚
<pb:KR4e0108_WYG_004-36b>
享¶
　　奠容彦昭文¶
白沙先生聞容生彦昭將歸窀穸遣子景雲持¶隻雞之
奠告于彦昭之靈曰嗚呼彦昭顔子之<md:KR4e0108_SBCK_004-37a>¶壽過于彭祖王
公之樂不如匹夫彦昭居吾門¶不可謂不久矣四十一
而亡不可謂夭矣已矣¶乎吾將以悼彦昭者自悼而又
以悼衆人乎烏¶虖哀哉尚享¶
　　奠容彦潛文
<pb:KR4e0108_WYG_004-37a>
白沙先生聞容生彦潜之卒遣其子陳景易具¶隻雞酒
果致奠於容生柩前而告之曰俯江流¶而嗚咽望雲山
而徘徊歎一生而已矣悵獨立以¶興哀游好幾時音容
永謝致奠一觴有淚如瀉<md:KR4e0108_SBCK_004-37b>¶尚享¶
　　奠伍光宇文¶
壬辰歲首月之二日某甲子白沙陳某過亡友¶伍光宇
㝷樂齋撫物興懐澘然瀉涕遂命子景¶雲持炙雞絮酒
奠于南山之廬而哭焉烏虖光¶宇遽至此耶去年今日
<pb:KR4e0108_WYG_004-37b>
版築㝷樂其聲登登隱¶然在耳手植庭蕉上牆緑逐日
新光宇何之斯¶文一縷千鈞我輩三綱五典左顧右盼
兩壁間¶聨句想見當時負荷一段精神耿耿不滅天道
予<md:KR4e0108_SBCK_004-38a>¶善斯人也而不永年嗚呼哀哉尚享¶
　　告伍光宇文¶
成化壬辰夏六月戊寅白沙陳某奉柬于亡友¶伍光宇
之靈曰一死一生乃見交情某平生於¶光宇至誠相與
無異骨肉不幸光宇早世某在¶何敢以死生相背凡百
<pb:KR4e0108_WYG_004-38a>
舉措一如光宇存時近¶日家塾刋拙書真草百餘字與
諸生臨寫尚有板四¶隅匡郭未整欲借安仔刀斧一日
又所卜屋後¶山近請得李立武來看云此地三台落穴
有氣<md:KR4e0108_SBCK_004-38b>¶是可藏矣敢告新刋孔易來鶴亭詩并拙作數¶首
奉去㝠覽¶
　賦¶
　　湖山雅趣賦¶
丙戌之秋余策杖自南海循庾闗而北涉彭蠡¶過匡廬
<pb:KR4e0108_WYG_004-38b>
之下復取道蕭山泝桐江艤舟望天台¶峯入杭觀于西
湖所過之地盼髙山之漠漠涉¶驚波之漫漫放浪形骸
之外俯仰宇宙之間當¶其境與心融時與意會悠然而
適泰然而安物<md:KR4e0108_SBCK_004-39a>¶我於是乎兩忘死生焉得而相干亦一
時之壯¶遊也迨夫足渉橋門臂交羣彦撤百氏之藩籬¶
啓六經之闗鍵于焉優游于焉収斂靈臺洞虛¶一塵不
染浮華盡剥真實乃見鼓瑟鳴琴一回¶一㸃氣藴春風
之和心游太古之面其自得之¶樂亦無涯也出而觀乎
<pb:KR4e0108_WYG_004-39a>
通達浮埃之濛濛游氣¶之㝠㝠俗物之茫茫人心之膠
膠曽不足以獻¶其一哂而况於權爐大熾勢波滔天賓
客慶集¶車馬駢填得志者揚揚驕人於白日失志者戚<md:KR4e0108_SBCK_004-39b>¶戚伺夜而乞憐若此者吾哀其為人也嗟夫富¶貴非樂
湖山為樂湖山雖樂孰若自得者之無愧¶怍哉客有張
瑮者聞余言拂衣而起擊節而歌¶曰屈伸榮辱自去來
外物於我何有哉爭如一¶笑解其縛脱屣人間有真樂
余欲止而告之竟去¶不復還噫斯人也天隨子之徒與
<pb:KR4e0108_WYG_004-39b>
振衣千仭岡¶濯足萬里流微斯人誰將與儔¶
　　止遷蕭節婦墓賦¶
昔兵戈之攘兇盜兮孰倀倀而握之符號令紛<md:KR4e0108_SBCK_004-40a>¶其不一
兮汨珠玉于泥塗抺之亂之執兵之狗¶而慾兮胡寧知
恥而畏誅若美人兮宗廟之瑚¶毋我即帶兮毋我捫袪
毋我執手兮手可斷而¶不可汚奮犬豕之罵以冒刃兮
貎凛凛其若蘇¶死則快兮生安用諸嗟此烈婦兮彼丈
夫弗如¶丁侯為縣兮徳教用敷表貞塜兮營祭畬行路
<pb:KR4e0108_WYG_004-40a>
嗟歎兮掲聲教於海隅蠢兹弗畏兮託日者以¶為誣欲
改封以自便兮動有識之長吁匪今侯¶之繼軌兮隳四
尺其奚辜我將告外史兮筆之<md:KR4e0108_SBCK_004-40b>¶于書¶
　贊¶
　　忍字贊¶
七情之發惟怒為遽衆逆之加惟忍為是絶情¶實難處
逆非易當怒火炎以忍水制忍之又忍¶愈忍愈勵過一
百忍為張公藝不亂大謀其乃¶有濟如其不忍傾敗立
<pb:KR4e0108_WYG_004-40b>
至¶
　銘¶
　　世頼堂銘<md:KR4e0108_SBCK_004-41a>¶恭惟我祖渭川府君所立殊衆七十八年漢隂¶抱瓮自
是以來我家用開堂以世名徳音孔恢¶
　　家廟鐘銘¶
其質重其聲遲其動靜有時永以為神之依¶
　　丁氏祠堂鐘銘代彦誠作
<pb:KR4e0108_WYG_004-41a>
出佛山冶入濟陽堂厥聲鏜鏜震于無疆¶
　　改鑄邑譙樓鐘銘并序¶
費而不傷壊則有成同百里之聲存萬世之經¶我民不
信視此鐘銘(鐘始造模而丁侯卒惜侯之志不及成/此銘亡後有<md:KR4e0108_SBCK_004-41b>¶繼之者何以考故録之)¶
　啓¶
　　聘啓(成化癸巳二/月代兄作)¶
伏以持鈍舌者必淡顔良易投於正士工巧言¶者宜令
色毎見悦於常流蓋夙分之雅同豈强¶能而茍比兹者
<pb:KR4e0108_WYG_004-41b>
幸遇尊親家鄭處士閥閲偉而¶着眼髙不鄙小弱弟某
秀才章句疎而用心苦¶是故聲氣之相感庶幾物我之
相忘雖首院以¶難諧必東床而獲選鄭髙楊郭幸扳貴
邑之甲<md:KR4e0108_SBCK_004-42a>¶科馬聶鍾容徒竊弊鄉之商品適侔四姓敢贊
一¶言此不往而彼不來隂則升而陽則䧏慙魚緘¶之莫
罄念雁幣之宜將浩矣滄溟寧郤一蹄涔¶之水巍哉太
華何辭五弓許之陵乞箋起居用¶𢠢注仰謹奉啓不宣¶
　　又(成化辛卯/十二月作)
<pb:KR4e0108_WYG_004-42a>
文啓伏以得陋巷顔一瓢趣味儘殊于俗尚著¶清門羅
三字品題蓋屬于鄉評惟此翁之可人¶宜吾弟之有室
始者曠十年而莫遇訪㝷顧屑<md:KR4e0108_SBCK_004-42b>¶屑于執巾兹焉比兩姓
以克諧期待乃惓惓于舉¶案正將求閨門之助必無忝
伉儷之名至誠斯¶合于天人素志何疑于夢卜片言賜
允束帛宜¶先懐素履而仰髙山躋攀絶矣接清絃以奏
流¶水風韻悠哉奉啓不宣¶
　　請期啓(成化辛卯十/二月代兄作)
<pb:KR4e0108_WYG_004-42b>
文啓伏以鸞膠續好庶幾無擇於髙明雁幣將¶誠蓋已
不嫌於菲薄遂入芝蘭之室况逢桃李¶之晨須傳采牘
以求通當載墨車而攝盛斯文<md:KR4e0108_SBCK_004-43a>¶未喪故事宜遵絶言資
送之有無盡屬去來之¶感應遲佳期之甚邇庶獲瞻依
承至况之匪加¶奚勝悚懼謹奉啓不宣¶
　　與李宗(成化壬辰正/月代兄作)¶
文啓猥蒙不鄙弱弟某遂兹室家之願實吾子¶之惠幸
甚幸甚某以序次當為主人不得詣吾¶子躬專請也倘
<pb:KR4e0108_WYG_004-43a>
吾子不憚劬於路而以歸羅氏¶子於白沙某也則願吾
子之終賜愛焉¶
　説<md:KR4e0108_SBCK_004-43b>¶　　菊逸説¶
草木之品在花桃花於春菊花於秋蓮花於夏¶梅花於
冬四時之花臭色髙下不齊其配於人¶也亦然潘岳似
桃陶元亮似菊周元公似蓮林¶和靖似梅惟其似之是
以尚之惟其尚之是以¶名之今之托於花者吾得一人
<pb:KR4e0108_WYG_004-43b>
焉吉水處士張¶某號菊逸蓋賢而隱者屈子曰飡秋菊
之落英¶陶子曰秋菊有佳色浥露掇其英皆以菊為悦¶
者也皆古之賢人也菊之美不待賛菊花之美<md:KR4e0108_SBCK_004-44a>¶而隱者
也某之托於菊也亦不待賛¶
　　素馨説¶
草木之精氣下發於上為英華率之謂花然水¶陸所産
妍媸髙下美惡不等蓋萬不齊焉而人¶於其中擇而愛
之凡欲其有益於事非愛之而¶溺焉者也産於此邦曰
<pb:KR4e0108_WYG_004-44a>
素馨者香清而體白郁¶郁盈盈可掬可佩貫四時而不
凋供一賞而有¶餘亦花之佳者也好事者致於余余既
愛之遂¶益究其用取花之蓓蕾者與茗之佳者雜而貯<md:KR4e0108_SBCK_004-44b>¶之又於月露之下掇其最芬馥者置陶瓶中經¶宿而俟
茗飲之入焉然則是花之用於人雖不¶若麻縷之與菽
粟然盖亦不為無用也人之資¶于麻縷為其可以温也
資於菽粟為其可以飽¶也得之則生弗得則死今是花
也吾取焉姑以¶其能郁郁盈盈少禆於茗耳雖不汲汲
<pb:KR4e0108_WYG_004-44b>
可也不¶汲汲由用之可己也使是花之於人如麻縷之¶
與菽粟然又安可已哉可已而已¶不可已而不已引而
伸之觸類而長之於道其庻幾乎治國<md:KR4e0108_SBCK_004-45a>¶其庶幾乎¶
　　大頭蝦説¶
客問鄉譏不能儉以取貧者曰大頭蝦父兄憂¶子弟之
奢靡而戒之亦曰大頭蝦何謂也予告¶之曰蝦有挺鬚
瞪目首大於身集數百尾烹之¶而未能供一啜之羮者
名曰大頭蝦甘美不足¶豐乎外餒乎中如人之不務實
<pb:KR4e0108_WYG_004-45a>
者然鄉人借是¶以明譏戒義取此歟言雖鄙俗明理甚
當然余¶觀今之取貧者亦非一端或原於博塞或起於<md:KR4e0108_SBCK_004-45b>¶鬬訟或荒於沉湎或奪於異好與大頭蝦皆足¶以致貧
然考其用心與其行事之善惡而科其¶罪之輕重大頭
蝦宜從末減譏取貧者反捨彼¶摘此何耶恒人之情刑
之則懼不近刑則忽博¶塞鬬訟禁在法典沉湎異好則
人之性有嗜不¶嗜者不可一槩論也大頭蝦之患在於
輕財而¶忘分才子弟類有之蓋其才髙意廣恥居人下
<pb:KR4e0108_WYG_004-45b>
而雅不勝俗專事已勝則自畋獵馳騁賓客支¶酬輿馬
服食之用侈為美觀以取快於目前而<md:KR4e0108_SBCK_004-46a>¶不知窮之在是
也如是致貧亦十四五孔子所¶謂難乎有恒者是也以
為不近刑而忽之故譏¶其不能自反以進於禮義教誨
之道也孳孳於¶貧富之消長錙銖較之而病其不能者
曰大頭¶蝦此田野細民過於為吝而以䋲人之驕非大¶
人之治人也夫人之生隂陽具焉陽有餘而隂¶不足有
餘生驕不足生吝受氣之始偏則為害¶有生之後習氣
<pb:KR4e0108_WYG_004-46a>
乘之驕益驕吝益吝驕固可罪¶吝亦可鄙驕與吝一也
不驕不吝庶矣乎<md:KR4e0108_SBCK_004-46b>¶　　禽獸説¶
人具七尺之軀除了此心此理便無可貴渾是¶一包膿
血裹一大塊骨頭飢能食渇能飲能著¶衣服能行淫慾
貧賤而思富貴富貴而貪權勢¶忿而爭憂而悲窮則濫
樂則淫凡百所為一信¶氣血老死而後已則命之曰禽
獸可也
<pb:KR4e0108_WYG_004-46b>
　　批答張廷實詩箋¶
首章似胡文定解春秋以義理穿鑿二章發揮¶得道理
極致非所敢當然此心亦自不能已願<md:KR4e0108_SBCK_004-47a>¶與公共勉之三
章仙術多門姑置勿論然興致¶髙逺者非此無以托古
有留意於參同契而為¶詩則斥以盜竊四章箋得之余
清老唱道歌云¶世間膏火煎熬可厭亦在其中五章要
看第二¶句與第四句相應親切六章醉以溷俗醒以行¶
獨醒易於醉醉非深於易者不能也漢郭林宗¶晉陶淵
<pb:KR4e0108_WYG_004-47a>
明唐郭令公宋邵堯夫善醉矣夫七章¶其失與首章同
黄涪翁大雅堂記似為此箋發¶者正詩家大體所闗處
不可不理會大抵詩貴<md:KR4e0108_SBCK_004-47b>¶平易洞達自然含蓄不露不以
用意裝綴藏形¶伏影如世間一種商度隱語使人不可
模索為¶工欲學古人詩先理㑹古人性情是如何有此¶
性情方有此聲口只看程明道邵康節詩真天¶生温厚
和樂一種好性情也至如謝枋得雖氣¶節凌勵好説詩
而不識大雅觀其註唐絶句諸¶詩事事比喻是多少牽
<pb:KR4e0108_WYG_004-47b>
强多少穿鑿也詩固有¶比體然專務為之則心己陷於
一偏將來未免¶此弊不可不知八章不知馬其失在人
不在馬<md:KR4e0108_SBCK_004-48a>¶少知進退去就而己者亦未以馬稱也平湖之¶
進吾惜之九章珠珮用鄭交甫事十章箋得之¶詩從後
定本統論好非但拙作所能當持以論¶詩可矣槩觀所
論多只從意上求語句聲調體¶格尚欠工夫在若論詩
家一齊要到莊定山所¶以不可及者用句用字用律極
費工夫初須訪¶古久而後成家也今且選取唐宋名家
<pb:KR4e0108_WYG_004-48a>
詩數十¶來首諷誦上下効其體格音律句句字字一毫¶
不自滿莫容易放過若於此悟入方有蹊徑可<md:KR4e0108_SBCK_004-48b>¶㝷¶
　傳狀¶
　　羅倫傳(𢎞治癸丑/三月作)¶
吾平生有故人曰羅倫字彛正江西永豐人宋¶羅開禮
之後也性慷慨樂善不疑人欺遇事無¶所回避有不可
輒面斥之舉成化丙戌進士策¶對大廷頃刻萬言中
引程正公語人主一日¶之間接賢士大夫之時多親宦
<pb:KR4e0108_WYG_004-48b>
官宫妾之時少¶執政欲截其下句倫不從直聲震於時
奏名第<md:KR4e0108_SBCK_004-49a>¶一為翰林修撰㑹内閣大學士李賢遭喪
朝¶廷留之臺諫皆不敢論説倫詣其私第告以不¶可李
公始以其言為然既數日復上疏厯陳古¶今起復之非
是且曰如其不然必準富弼故事¶終喪劉珙故事言事
反復數千言一本於天理¶人心之不可已者孔子曰勿
欺也而犯之倫以¶犯顔切諫為大救時行道為急其負
荷之重未¶嘗一日忘天下故發憤如是疏奏遂落職提
<pb:KR4e0108_WYG_004-49a>
舉¶泉州市舶司倫雖見逐而士論益榮之由是天<md:KR4e0108_SBCK_004-49b>¶下之
士爭自刮磨向之不言以養忠厚者為之¶一變而終倫
之世臺省未聞有起復者矣雖以¶此為人所知然亦以
此取嫉於人明年召還復¶修撰改南京㝷以疾辭歸開
門授徒日以註經¶為業垂十年卒於退居之金牛山世
之知倫者¶不過以其滂沛之文奇偉之節果敢之氣而
已¶至其心之所欲為而力之所未逮未必盡知也嘗¶欲
倣古置義田以贍族人或助之堂食之錢謝¶而弗受或
<pb:KR4e0108_WYG_004-49b>
衣之衣行遇乞人死於途輒解以覆<md:KR4e0108_SBCK_004-50a>¶之客晨至留具飯
其妻語其子曰瓶粟罄矣之¶旁舎干之比舉火日已近
午亦曠然不以為意¶提舉泉州時官例應得折薪錢其
人欺以乏告¶即放遣之不復問予嘗遣人訪之山中結
茅以¶居取給於隴畆往來共樵牧若無意於世者時¶或
作為文章以發其感慨之意而人亦莫知之¶也論曰倫
之必為君子而不為小人較然矣如¶倫之才少貶以狥
人雖欲窮晦其身寧可得也¶以其所學進説於上世目
<pb:KR4e0108_WYG_004-50a>
之為狂何足怪也孟<md:KR4e0108_SBCK_004-50b>¶子稱豪傑之士雖無文王猶興若
倫者今所謂¶豪傑非歟無導於前而所立卓然人莫能
奪之¶又曰倫才大不及志其青天白日足稱云¶
　　丁知縣行狀(成化丙戌七/月代容珪作)¶
侯姓丁氏名積字彦誠别號三江漁樵人世家¶寧都之
西闗丁氏系出丹陽司馬司馬之後世¶有顯人曾祖某
祖某父某皆隱徳弗仕曾祖妣¶某祖妣某妣某侯生有
美質自少岐㠜入邑庠¶補弟子員挺立不為時輩所喜
<pb:KR4e0108_WYG_004-50b>
登成化戊戌進<md:KR4e0108_SBCK_004-51a>¶士明年出知新㑹縣新會廣藩巨邑素
號難治¶侯聞邑中有白沙陳先生喜曰吾得所師矣侯¶
之同年梁編修儲李主事祥皆先生門人侯請¶書以為
先容比下車未視篆即上謁先生欲事¶以師禮月分其
所得俸先生每避還之凡有所¶聞行之惟恐後四方學
者往來白沙之門侯聞¶林縣博光張進士詡至必欣然
往㑹旦夕聴其¶議論若渇得飲焉與一峯羅先生雖素
昧平生¶然毎思慕其賢訃聞專使走湖西致奠捐俸金<md:KR4e0108_SBCK_004-51b>¶
<pb:KR4e0108_WYG_004-51a>
以助𦵏事其尊賢樂善無間於存亡如此有中¶貴弟梁
長責民償逋過倍復妄訴之侯侯亷知¶其情繫長獄悉
追貸劵焚之由是權豪縮頸是¶是非非茍罹于法雖素
親愛不少貸未踰年民¶大趨令侯於干謁之來厲詞色
以拒之甚者掲¶其姓名以示衆嚴賭博竊盜之禁既寘
于法復¶大榜其門曰某賭博某竊盜之家月朔令赴縣
庭¶聽戒諭俟其悔然後去其榜其良家子弟陷于¶賭博
者侯悉聚之廡下使日誦小學書親為講<md:KR4e0108_SBCK_004-52a>¶解冀變化其
<pb:KR4e0108_WYG_004-51b>
氣習嘗為民辯寃忤當道繫獄¶且危百姓惶懼欲用計
為侯解侯示以手書曰¶君子但求無愧於心而已禍福
之來有命爾等¶慎勿妄動以貽我羞有積年起滅詞訟
者官司¶病之莫敢誰何侯盡擒之斃于獄侯尤善節財¶
用前此上下往來非誼之餽一歲所費無算民¶苦之侯
痛革其弊蓋異時當甲首者均平錢悉¶貯于官復令出
私錢供用名曰當月錢官吏里¶胥乘時侵尅毎歲雖單
丁小户所費亦至五六<md:KR4e0108_SBCK_004-52b>¶千餘貧者鬻子女故逃亡者衆
<pb:KR4e0108_WYG_004-52a>
侯為處當每丁¶𣲖均錢月支里胥供用備足外不妄科
一錢毎¶歲甲首納均平錢畢即歸田畆更不令在縣當¶
月白沙先生樂歲詩云長官願似丁明府甲首¶終年不
到衙蓋實錄也民窮於侈且僣侯為申¶明洪武禮制參
之文公冠婚喪祭之儀節為禮¶式一書使民有所據守
毎鄉擇老成者數人主¶之月朔進問於庭優禮其能者
都老馬廣為衆¶所推讓侯於原日進廣於庭率諸鄉老
再拜謝<md:KR4e0108_SBCK_004-53a>¶之春秋祭祀品物牲牢極其精潔役者悉令沐
<pb:KR4e0108_WYG_004-52b>
浴更衣然後將事爼豆既陳侯周視行列必極¶其整方
止壬寅歲大旱春盡種未入土侯憂之¶曰此令之責也
遂於圭峯絶頂築壇禱雨時當¶酷暑山氣鬱蒸侯晨夕
齋沐伏壇下致禱凡七¶日未雨羸甚左右進曰軀命所
闗可以少止侯¶呵曰民得雨吾病何憾至八日暑氣愈
熾侯觸¶暑跪壇下衣汗浹踵大風忽作巻爐中火著侯¶
衣略不為動雨遂迸空下左右張蓋侯命撤之<md:KR4e0108_SBCK_004-53b>¶衣盡濕
翌日雨止侯復禱至十有一日雨足乃¶已如是者凡三
<pb:KR4e0108_WYG_004-53a>
次焉節義所闗或廟或墓各置¶祭田擇人守之如大忠
祠置田二百餘畆節婦¶何氏莊氏蕭氏等墓置田共一
頃六十餘畝民¶所敬事者惟修復里社一壇而已其不
載祀典¶之祠無大小咸毁之此其政蹟顯著之大者一¶
念終始在民既得疾羸甚猶日究心於民事朋¶友遺之
書不能止遂卒于官侯生正統丙寅十¶二月初十日至
是卒年四十一也配羅氏生子<md:KR4e0108_SBCK_004-54a>¶男二人長曰一芳次曰
某生於公卒之五月女¶二俱幼侯卒之日民相弔哭於
<pb:KR4e0108_WYG_004-53b>
途歸徳里有一¶嫗夜哭于家隣人怪而問之曰來年甲
首到丁¶大人死吾殆不能聊生矣是以哭至今邑人之¶
思侯者甚於在任之日雖古桐鄉之遺愛不是¶過也珪
邑人也侯之善政善教皆所親覩故為¶狀其行以俟他
日觀風者采焉謹狀¶
　　伍光宇行狀¶
君諱雲字光宇系出汴梁伍氏先世仕宋為嶺<md:KR4e0108_SBCK_004-54b>¶南第十
三將曰氓之子始來新㑹至君為若干¶世世為士夫家
<pb:KR4e0108_WYG_004-54a>
君自少軒整有志於世無所屈¶讓與人語惟其所欲語
輒語必竭乃已或忤之¶爭必務勝人有善好之若出諸
己巳所欲為必¶以强人為之垂四十始交於余余之所
可君亦¶可之余之所否君亦否之惟余言之適從南山¶
之南有大江君以意為釣艇置琴一張諸供具¶其中題
曰光風艇遇良夜皓魄當空水天一色¶君乘艇獨釣或
設茗招余共啜君悠然在艇尾<md:KR4e0108_SBCK_004-55a>¶賦詩傲睨八極余亦扣
舷而歌仰天而嘯飄飄¶乎任情去來不知天壤之大也
<pb:KR4e0108_WYG_004-54b>
所居之北為巖¶亭髙不盈一丈其中閴寂視之窈如也
而君以¶夙疾未除齒髪日耗其為學也蓋不能無日暮¶
途逺之憂便杜門息交不擇逺近為趨舎凡平¶居一切
與往還者皆抗顔謝焉入處于亭焚香¶正襟趺坐竟日
聞者異之别於白沙築草屋三¶間號曰㝷樂齋與巖亭
往來居之蓋自成化庚¶寅之冬至明年首夏凡四閲月
無日不在㝷樂<md:KR4e0108_SBCK_004-55b>¶始與家人約云吾不可去白沙吾其齋
戒有事¶于家廟吾疾作須扶持吾乃歸一日二日小健
<pb:KR4e0108_WYG_004-55a>
吾當返慎無以家事累我既而果如其言學主力¶行與
之語雖不便了而能鞭策益力肯擔負確¶乎不移前此
惟務意氣勝人不自覺束幾出籓¶籬事亦無所不為至
是痛自懲艾痛自改革嘗¶激昻厲聲語云雲不自樹立
為人不如死曉夕¶約己以進有所弗及無所憚劬焉間
與余論為¶文必曰黄涪翁題摹燕郭尚父圖盡之論書
曰<md:KR4e0108_SBCK_004-56a>¶兎起鶻落法語也知畫者必知書其惟蘇長公¶乎至
於詩則謂唐以下多近體古詩沖淡之流¶吾其陶處士
<pb:KR4e0108_WYG_004-55b>
師乎凡此項皆君篤好而願為之¶及其卒也十九無成
則亦慨乎歲月之已晩而¶其力之所及有未暇焉耳君
篤於事死之禮謂¶斯禮之興廢在人後世無以為籩豆
之費則不¶省者有以藉口乃告於季父絢洎伯兄裕割
田¶若干畆以供祀事權以所居第為祠有事於此¶必誠
必敬月旦十五日君率以夜半起衣冠端<md:KR4e0108_SBCK_004-56b>¶拱立祠下以
俟尊㓜男女咸來無或敢不䖍歲¶辛卯秋始大營材為
祠當病未亟時尚日經度¶兹役將諏日始事語人曰吾
<pb:KR4e0108_WYG_004-56a>
息奄奄吾旦夕死¶不可知惟是祖考之神所棲未有定
處吾深懼¶焉雖存一日不敢怠語斯須未畢痰湧出喉
中¶滚滚不絶如縷日夜且數升親舊憫其如此咸¶勸之
令止勿聽卒之前數夕焚香秉燭招余與¶訣父兄子弟
具在直云雲薄命雲負先生數日¶遂卒卒之時年四十
又七實辛卯十月十八日<md:KR4e0108_SBCK_004-57a>¶也君娶某氏無子裕以其次
子秉中為君後云¶
　題跋
<pb:KR4e0108_WYG_004-56b>
　　跋清獻崔公題劍閣詞(𢎞治甲寅/十月作)¶
萬里雲間戍立馬劒門闗亂山極目無際直北¶是長安
人苦百年塗炭鬼哭三邊烽鏑天道久¶應還手寫留屯
奏炯炯寸心丹對青燈搔白髪¶漏聲殘老來勳業未就
妨却一身閒梅嶺緑隂¶青子蒲澗清泉白石怪我舊盟
寒烽火平安夜¶歸夢到家山右調水調歌頭吾鄉先輩
菊坡先<md:KR4e0108_SBCK_004-57b>¶生宋丞相清獻崔公鎮蜀時題劒閣即此詞也¶
曩夢拜公坐我於床與語平生仕止久速偶及¶之仰視
<pb:KR4e0108_WYG_004-57a>
公顔色可親一歩趨間不知其已翺翔¶於蓬萊道山之
上欲從之上下而無由因請公¶手書公欣然命具紙筆
烏虖古今幽明一理人¶之所見則有同異感而通之其
夢也耶其非夢¶也耶今書遺其後七世孫同壽云¶
　　書思徳亭碑後¶
成化八年壬辰夏廣右陶公由吾邑長進秩憲<md:KR4e0108_SBCK_004-58a>¶僉六年
考滿如京師將行也諸父兄相與攜思¶徳碑文一首詣
余請文以贈曰將以是考也諸¶父兄坐既定余撫碑歎
<pb:KR4e0108_WYG_004-57b>
曰嗟夫昔壬午之冬冦¶忽大至城下民被剽掠死者甚
衆公方備冦于¶外報至哭徑歸及郊哭入城呼士卒慟
哭撫之¶告以滅賊皆感激增氣捐軀赴難震動一邑此¶
吾與諸父兄所共見也賊益充斥公由是建子¶城與民
固守又量地逺邇連為營以塞四境要¶害設守備之法
内外戒嚴賊不敢犯民到今頼<md:KR4e0108_SBCK_004-58b>¶之凡使吾兄弟妻子得
免流離老稚謳歌田里¶與鄰壤異者公也公有識慮善
揆度其所施為¶事務實而不為虛文故能取必于此經
<pb:KR4e0108_WYG_004-58a>
厯久逺¶民受其賜而公之功有成此吾與諸父兄所共¶
知也公家廣右之鬱林去賊近吾邑在吾省之¶西南近
省多饒資民賊利得之每歲入冦公遏¶之賊不得逞退
過公先塋衆賊將伐木取坯土¶以懼公頼忠烈之靈震
怒在天賊尋畏不敢近¶嗚呼此公捨一家之危以易一
邑之安吾與諸<md:KR4e0108_SBCK_004-59a>¶父兄所共聞也夫是三者之難能公實
能之以¶惠吾民吾民所以頌公之徳在此一片石則或¶
聞之而不言或言之而非專豈諸父兄與作碑¶者之意
<pb:KR4e0108_WYG_004-58b>
耶公為縣久其有勞於吾民不可具書¶蓋公之治民如
其治兵因應隨機初無定體其¶治兵也如文士作文奇
生筆端無事蹈襲故能¶使人畏之而率以取勝此皆公
精神心術之奥¶之運人不可得窺故尤不可得書可見
者跡之¶顯者耳書其跡而民莫不信余是以冒言之以<md:KR4e0108_SBCK_004-59b>¶補碑之弗及若夫述職贈言以勉當道此僚友¶之分君
子之任非吾與諸父兄之宜¶
　　書韓莊二節婦事
<pb:KR4e0108_WYG_004-59a>
烏虖二氏之生其相去且千載韓故相國休之¶孫女莊
雷郡庶人妻貴賤雖殊其死於義一也¶心事如青天白
日皎乎其不可尚辭氣如大冬¶嚴雪凛乎其不可犯是
豈資學問之功哉是豈¶嘗聞君子之道於人哉亦發於
其性之自然耳¶今之誦言者咸曰餓死事極小失節事
極大故<md:KR4e0108_SBCK_004-60a>¶臨利害比二氏乃能之學者故不能於此然則
從¶事於詩書反無所益彼之弗學乃能不壊其性¶何邪
是必有所以然者學止於誇多鬭靡而不¶知其性為何
<pb:KR4e0108_WYG_004-59b>
物變化氣質為何事人欲日肆天¶理日消其不陷於禽
獸者幾希矣余讀二氏之¶辭有感故錄而藏之¶
　　書孔髙州平賊詩巻後¶
王别駕所為孔髙州平賊十二詩并圖説余覽¶之歎曰
嗟夫太守誠有功於民也太守今進秩<md:KR4e0108_SBCK_004-60b>¶憲副使其視民
如傷必不偏於一隅安於一日¶以為足吾意副使之賢
勞謙而不伐雖有同時¶詠歌之美蓋未知其果樂聞之
而首肯否雖然¶或亟稱之必深願望之亦君子所不能
<pb:KR4e0108_WYG_004-60a>
巳於言¶也¶
　　書蓮塘書屋册後¶
成化十九年春正月予訪予友莊定山於江浦¶提學南
畿侍御上饒婁克讓來會予白馬庵三¶人相與論學賦
詩浹辰而别侍御之兄克貞先<md:KR4e0108_SBCK_004-61a>¶生與予同事呉聘君予
來京師見克貞之子進¶士性及其髙第門人中書蔣世
欽因與還往居¶無何侍御官滿來朝予卧病慶壽寺之
數人者¶無日不在坐師友蟬聫&KR0424;味相似亦一時之勝
<pb:KR4e0108_WYG_004-60b>
會也侍御示予蓮塘書屋圖山雲水石竹樹隂¶翳恍然
若蓮塘之在目藹然絃誦之聲盈耳也¶予玩而樂之謂
侍御曰地由人勝不勝誰傳周¶茂叔濯纓於濓溪而世
濓溪程叔子著書於龍¶門而世龍門朱晦菴講道於考
亭而世考亭今<md:KR4e0108_SBCK_004-61b>¶婁氏居蓮塘宜世蓮塘使蓮塘之名有
聞於天¶下後世者婁氏也使婁氏有聞於天下後世者¶
婁氏自為之非蓮塘也蓮塘之遇不其幸歟濓¶溪以茂
叔勝龍門以叔子勝考亭以晦翁勝蓮¶塘以婁氏勝古
<pb:KR4e0108_WYG_004-61a>
人今人無不同也抑不知婁氏¶之所修而執之者同於
古人否歟惡乎同乎同¶其心不同其迹可也同其歸不
同其入可也入¶者門也歸者其本也周誠而程敬考亭
先致知¶先儒恒言也三者之學於聖人之道孰為邇孰<md:KR4e0108_SBCK_004-62a>¶知之無逺邇歟周子太極圖説聖人定之以中¶正仁義
而主静問者曰聖可學歟曰可孰為要¶曰一為要一者
無欲也遺書云不專一則不能¶直遂不翕聚則不能發
散見静坐而歎其善學¶曰性静者可以為學二程之得
<pb:KR4e0108_WYG_004-61b>
於周子也朱子¶不言有象山也此予之狂言也婁氏何
居焉予¶以景泰甲戌遊小陂與克貞先後至凡克貞之¶
所修而執之者予不能悉也書予説於蓮塘圖¶侍御質
諸克貞先生以為何如<md:KR4e0108_SBCK_004-62b>¶　　誡子弟¶
人家成立則難傾覆則易孟子曰君子創業垂¶統為可
繼也若夫成功則天也人家子弟才不¶才父兄教之可
固必耶雖然有不可委之命在¶人宜自盡里中有以彈
<pb:KR4e0108_WYG_004-62a>
絲為業者琴瑟雅樂也¶彼以之教人而獲利既可鄙矣
傳於其子託琴¶而衣食由是琴益微而家益困展轉歲
月幾不¶能生里人賤之恥與為伍遂亡士夫之名此豈¶
嘗為元惡大憝而喪其家乎才不足也既無髙<md:KR4e0108_SBCK_004-63a>¶爵厚業
以取重於時其所挾者率時所不售者¶也而又自賤焉
奈之何其能立也大抵能立於¶一世必有取重於一世
之術彼之所取者在我¶咸無之及不能立諉曰命也果
不在我乎人家¶子弟不才者多才者少此昔人所以歎
<pb:KR4e0108_WYG_004-62b>
成立之¶難也汝曹勉之¶
　　示學者帖¶
諸君或聞外人執異論非毁之言請勿相聞若¶事不得
己言之亦須隱其姓名可也人氣禀習<md:KR4e0108_SBCK_004-63b>¶尚不同好惡亦
隨而異是其是非其非使其見¶得是處决不至以是為
非而毁他人此得失恒¶在毁人者之身而不在所毁之
人言之何益且¶安知已之所執以為是者非出於氣禀
習尚之¶偏亦如彼之所執以議我者乎茍未能如顔子
<pb:KR4e0108_WYG_004-63a>
之無我未免是己而非人則其失均矣况自古¶不能無
毁盛徳者猶不免焉今區區以不完之¶行而冒過情之
譽毁固其所也此宜篤於自修¶以求無毁之實不必以
為異而欲聞之也昔吕<md:KR4e0108_SBCK_004-64a>¶䝉正拜副相一朝士指之曰此
子亦參政乎同¶列欲詢其名遽止之曰知當終身不忘
不如勿¶聞賢者所存固異於人也諸君亦宜念之¶
　　手帖¶
讀一之自罰帖所謂喜三代之餼羊猶存也此¶舉雖過
<pb:KR4e0108_WYG_004-63b>
然究其為心蓋亦可憫且自罰之辭甚¶實其進固未可
涯也若夫久居師席不能致門¶人於無過舉之地此則
老夫之罪請附此於日¶錄算一過諸君其誌之<md:KR4e0108_SBCK_004-64b>¶　　喻塾中帖¶
不邀人敬不受人慢某今日方曉待深之之道大¶抵情
不可過會不可數抑情以止慢疎會以增¶敬終身守此
然後故舊可保請自今後朔望免¶禮諸生在塾中者亦
不勞進揖容珪持此紙往¶喻俾悉知余意
<pb:KR4e0108_WYG_004-64a>
　　與容珪帖¶
絢等雖在門牆其與拙者之意實未相接徒以¶名分相
繫為美談耳雖然賢於吠雪者多矣廣<md:KR4e0108_SBCK_004-65a>¶収而勿拒小警
而大遺其諸全交與待衰俗之¶意乎¶
　　書一之自罰帖後¶
此帖某實命之而云自書者貫不自以為過導¶之使知
悔也貫之此舉某初蓋以為可卒歸於¶貫者貫主之托
始於貫謀事愆義規畫無度皆¶貫之失不容於公議故
<pb:KR4e0108_WYG_004-64b>
與士友共責之而不得¶私焉其不可自恕者謹以書諸
日錄矣自罰必¶一年而後復者過之小大為限復深責
望之昭<md:KR4e0108_SBCK_004-65b>¶仁示義殆亦孔門鳴鼓之遺意歟子曰由也升¶
堂矣未入於室也逮其晩年進徳極於髙逺未¶必非此
門人之助而由之名光於後世矣則貫¶其可侮哉¶
　　漫筆示李世卿湛民澤¶
昨夕樓上聞雨聲澎湃睡不能著枕因檢㑹鄉¶里平時
還往人十亡七八中間年及七十者才¶一二餘皆六十
<pb:KR4e0108_WYG_004-65a>
而下四十蚤晩死者恒多嗚虖¶人所得光隂能幾生不
知愛惜漫浪虛擲卒之<md:KR4e0108_SBCK_004-66a>¶與物無異造物所賦於人豈徒
具形骸喘息天¶地間與蟲蟻並活而已耶浮屠氏雖異
學亦必¶以到彼岸為標準學者以聖人為師其道何如¶
彼文章功業氣節世未嘗乏人在人立志大小¶歲月固
不待人也¶
　　書漫筆後¶
文章功業氣節果皆自吾涵養中來三者皆實¶學也惟
<pb:KR4e0108_WYG_004-65b>
大本不立徒以三者自名所務者小所¶喪者大雖有聞
於世亦其才之過人耳其志不<md:KR4e0108_SBCK_004-66b>¶足稱也學者能辯乎此
使心常在内到見理明¶後自然成就得大論語曰朝聞
道夕死可矣孔¶子豈欺我哉¶
　　跋沈氏新藏考亭真蹟巻後¶
張宣公城南雜詠廿首考亭朱子為和之楊鐵¶厓評其
詩謂宣公有古風思緻於考亭惟曰朱¶子之辭不敢評
其信然耶抑别有所指不欲盡¶發之耶昔之論詩者曰
<pb:KR4e0108_WYG_004-66a>
詩有别材非闗書也詩¶有别趣非闗理也又曰如羚羊
挂角無迹可㝷<md:KR4e0108_SBCK_004-67a>¶大詩必如是然後可以言妙近代之詩
逺宗唐¶近法宋非唐非宋名曰俗作後生溺於見聞不¶
可告語安得鐵厓生並世余將叩之其亦有以¶復我耶
鐵厓補書宣公詩與文公真蹟併藏沈¶氏都憲公書來
俾予題予既未及見因附論鐵¶厓之後如此云¶
　　跋梁曉挽李唐詩¶
曉為詩悼李唐唐卒未娶無顯然悔尤皆以為¶幸然曉
<pb:KR4e0108_WYG_004-66b>
之於唐既送其往復迎其來何曉之不<md:KR4e0108_SBCK_004-67b>¶憚煩也造化固
無是理矣但如曉説苟無聖人¶之徳而有妻子之累雖
曉不能以一日活世間¶况於唐乎曉之為人謀亦疎矣
曉乎其自處可¶也¶
　　跋張聲逺藏康齋真蹟後¶
先師康齋遺稿某藏之十二年矣出入必偕天¶順初先
師膺聘入京途中紀行諸作皆當日手¶書寄白沙凡七
紙成化己丑春三月行李出北¶京是日次于析木之店
<pb:KR4e0108_WYG_004-67a>
以示東呉張聲逺鍈一<md:KR4e0108_SBCK_004-68a>¶見驚絶閲之竟日不目瞬以手
撫弄以口吟哦¶某憐之割一紙是歲六月過清江以手
書問先¶師尚無恙也明年秋鍈書來求跋又二年壬辰¶
二月豐城友人始以訃來先師之卒在己丑十¶月至是
三易歲當鍈求跋語時屬纊來一年矣¶烏虖悲乎先師
道徳名譽傾一世婦人小子知¶之華夏蠻貊咸知之平
生愛一字一辭不以假¶人某之所得徒以一日在門下
然誦其言想見¶其丰采而得其為人則宜其有惕然而
<pb:KR4e0108_WYG_004-67b>
感勃然<md:KR4e0108_SBCK_004-68b>¶而興者矣某猶望此於百世之下况其邇者乎¶
後生可畏鍈其念諸門人某謹識¶
　　跋漳州功徳碑後(漳州姓張名璝字徳潤别號/兩山居士番禺人¶詡之父也)¶
讀漳州功徳絶句云罷守三州卧兩山漳州面¶目此碑
間郡人欲識蒙庵老也傍斯文捉一班¶作碑者林䝉庵
曩於京師見其人慎許可人以¶是信之今直靠也作證
明師也蒙庵見拙詩想¶為抵掌但未知肻勒於碑隂否
也<md:KR4e0108_SBCK_004-69a>¶
<pb:KR4e0108_WYG_004-68a>
　　論詩不易¶
宋歐陽文忠公最愛唐人遊寺詩曲徑通幽處¶禪房花
木深又愛一人送别詩曉日都門道微¶凉草樹秋云修
平生欲道此語道不得朱文公¶謂今人都不識此等好
處是如何二公最知詩者¶也後人誠未易及如此兩聨
予始因歐公歎賞¶之至欲求見其所以妙如歐公之意
了不可得¶徧問諸朋友無知者徐取魏晉以下諸名家
所¶作凡為前輩㸃出者反覆玩味久之乃若麤有<md:KR4e0108_SBCK_004-69b>¶得焉
<pb:KR4e0108_WYG_004-68b>
間舉以告今之善言詩者亦但見其唯唯¶於吾所已言
者而已吾所不言者彼未必知也¶夫然後歎歐公之絶
識去今之人逺甚而信文¶公之言不誣也噫詩可易言
哉¶
　　書自題大塘書屋詩後¶
予既書婁克讓蓮塘書屋圖後蔣世欽繼之以¶大塘書
屋之請予賦五言近體一章既以答世¶欽世欽少之予
乃究言詩中之㫖首言大塘書¶屋乃中書蔣世欽所建
<pb:KR4e0108_WYG_004-69a>
頷聨言為學當求諸心<md:KR4e0108_SBCK_004-70a>¶必得所謂虛明静一者為之主
徐取古人緊要¶文字讀之庶能有所契合不為影響依
附以陷¶於狥外自欺之弊此心學法門也頸聫言大塘¶
之景以學之所得易所謂復其見天地之心乎¶此理洞
如然非涵養至極胸次澄徹則必不能¶有見於一動一
静之間縱百揣度秪益口耳所¶謂何思何慮同歸殊塗
百慮一致亦必不能深¶信而自得也末聫借方士之丹
以喻吾道之丹¶卒歸之龍門者明其傳出於程子而人
<pb:KR4e0108_WYG_004-69b>
未之知<md:KR4e0108_SBCK_004-70b>¶也拙見如此未知是否然予於世欽不可謂無¶
意矣所病者辭采不足以動人耳世欽胡為而¶少之予
以世欽厭夫為文字章句之學者勇於¶求道不恥下問
於予予是以重言之謂予俯仰¶於時姑喋喋以塞夫人
之意非予所以處世欽¶也¶
　　速勾丁知縣廟疏¶
立一祠既以表茂宰之賢又以見吾鄉尚徳慕¶義一唱
百和視死如生又孰不咨嗟而歆羡其<md:KR4e0108_SBCK_004-71a>¶美耶且報往可
<pb:KR4e0108_WYG_004-70a>
以勸來此祠立必有聞義而興¶起者問所由來鄉諸父
兄子弟不忘舊令之徳¶章與有榮矣幸甚幸甚即辰春
日布和工匠畢¶集其告諸義士及是時慨然念此舉之
不易發¶誠心而共濟幸無辭曰姑俟來日區區不勝至¶
禱¶
　　書鄭檢討所編劉閔札後¶
此吾翰林鄭先生廷綱取吾平日所得於其友¶劉閔子
賢手書會而編之以為此巻子賢嘗以<md:KR4e0108_SBCK_004-71b>¶孝行聞于鄉之
<pb:KR4e0108_WYG_004-70b>
人今閱此巻意其天資可與共¶學而鄭先生不沒人善
也皆可敬中間一簡告¶鄭先生以處貧之難吾獨惜子
賢之困於不足¶無所於謀也三旬九食亦昔人之常事
必不得¶已而干人雖謀於鄭先生可也而徒告之難鄭¶
先生豈難於濟人者哉觀者疑焉雖不以編入¶可也¶
　　書鄧政求濟帖後¶
於乎勢利為市朋友道絶昔人所能者例不可<md:KR4e0108_SBCK_004-72a>¶望於俗
輩政之號不足於余固其所矣惜予貧¶且賤無以副政
<pb:KR4e0108_WYG_004-71a>
之請此昔人所謂旋渦底佛安¶能救落水羅漢不然余
之所欲濟與所識求濟¶於余者多矣豈獨政哉雖然政
於余無一日之¶雅奚以亮余之能惠予負政多矣十室
之邑尚¶有忠信如夫子政其廣求之必得一士如予而¶
無予之貧賤政其庶幾乎撫紙太息書其後歸¶之¶
　　書玉枕山詩話後<md:KR4e0108_SBCK_004-72b>¶余又有回龍寺夜坐詩云孤燭江邊寺疎鐘雨¶後天愁
人知永夜逺客惜流年不買南安酒留¶充玉枕錢床風
<pb:KR4e0108_WYG_004-71b>
無意緒吹斷藥爐烟第三聨亦¶以玉枕而發東海乃不
収入詩話中偶忘之耶¶東海平日自謂具隻眼能辨千
古是非人物而¶近遺夫康齋又何也康齋易知耳予年
二十七¶游小陂聞其論學多舉古人成法由濓洛闗閩¶
以上達洙泗尊師道勇擔荷不屈不撓如立千¶仭之壁
蓋一代之人豪也其出處大致不暇論<md:KR4e0108_SBCK_004-73a>¶然而世之知康
齋者甚少如某輩往往譏呵太¶甚羣味交競是非混淆
亦宜東海之未察也微¶吾與蘇君今日之論則東海之
<pb:KR4e0108_WYG_004-72a>
康齋其為晏¶嬰之孔子乎了翁之伯淳也噫成化壬寅
九月¶二十八日新會陳獻章在南安横浦驛讀東海¶先
生玉枕山詩話秉燭書此于蘇君巻中¶
　　書鄭巡檢詩巻後¶
吾邑沙岡巡檢鄭榮官滿告歸持此巻過白沙¶乞詩榮
莆人也壯而仕老而休賢於不知止者<md:KR4e0108_SBCK_004-73b>¶予既贈之詩復
錄近作七絶於此莆有大理黄¶先生故人也榮見問我
以此巻呈之
<pb:KR4e0108_WYG_004-72b>
　　題呉瑞卿采芳園記後¶
歲云暮矣冬雨凄凄牛僵馬危商旅不歸號寒¶啼飢窮
民怨咨采芳何為將以遺所思所思在¶逺道天寒日短
誰為致之不如待時時維仲春¶陽道既亨萬物得時和
風披披人情熈熈博采¶衆芳汎汎輕航駕言出游不泥
一邦雲龍風虎¶其傳自古而徳之所被人將化之如是
壑之水<md:KR4e0108_SBCK_004-74a>¶汨汨洋洋不亦深乎瑞卿天下未有不本於自¶
然而徒以其智収顯名於當年精光射來世者¶也易曰
<pb:KR4e0108_WYG_004-73a>
天地變化草木蕃時也隨時詘信與道¶翺翔固吾儒事
也吾志其行乎猗歟休哉¶
　　題余别駕中流砥柱圖後¶
别駕余先生命余題中流砥柱圖余讀彭秋官¶序文雖
非正説此圖而意己足末舉元貞事一¶段結裹尤警䇿
有力故予倣其意而切言之蓋¶不言則己言必欲其有
益於别駕非相啖以利<md:KR4e0108_SBCK_004-74b>¶者也故不為諛辭其辭曰使君
使君不厭真使¶君為臣莫愛身使君不以榮落為詘信
<pb:KR4e0108_WYG_004-73b>
死生為¶戚忻而以嗜欲為伐性之斧斤千秋萬歲難磨¶
滅乃見中流砥柱人¶
　　偶書遺湛民澤龔曰髙遊羅浮者¶
仙人譚景升詩云蓬萊料想無多路只在譚生¶拄杖前
羅浮海上山葛仙治之真蓬萊哉方竹¶君入手振之鏗
然有聲上撑天下拄地四方惟¶意所如諸君即日東遊
度鐵橋登飛雲坐黄龍<md:KR4e0108_SBCK_004-75a>¶嘯明月是真神仙矣譚生豈欺
我哉久矣吾夢¶長髯翁遺予羅浮山盡四百三十二峯
<pb:KR4e0108_WYG_004-74a>
一囊括¶之開半面以待遊笻之入¶
　　次王半山韻詩跋¶
一日忽興動和得半山詩一十八首稿寄時矩¶収閲作
詩當雅健第一忌俗與弱予嘗愛看子¶美后山等詩蓋
喜其雅健也若論道理隨人深¶淺但須筆下發得精神
可一唱三歎聞者便自¶鼓舞方是到也須將道理就自
已性情上發出<md:KR4e0108_SBCK_004-75b>¶不可作議論説去離了詩之本體便是
宋頭巾¶也大槩如此中間句格聲律更一一洗滌平日
<pb:KR4e0108_WYG_004-74b>
習氣渙然一新所謂濯去舊見以來新意作詩¶亦正用
得著也批判去改定乞再錄來見示為¶幸稿中有工拙
請下一轉語以觀識趣髙下可¶乎¶
　　書和倫知縣詩後¶
屠沽可與共飲而不飲彭澤公田之釀古之混¶於酒者
如是與獨醒者不相能而同歸于正雖<md:KR4e0108_SBCK_004-76a>¶同歸于正而有
難易焉醒者抗志直遂醉者韜¶光内映謂醉難於醒則
可今之飲者吾見其易¶耳非混於酒而飲者也烏虖安
<pb:KR4e0108_WYG_004-75a>
得見古醉鄉之¶逃以與之共飲哉¶
　　送張方伯詩跋¶
某嘗謂作詩非難斟酌下字輕重為難耳如此¶詩第五
句清字既研于心又參諸友左揆右度¶終不可易而非
公九載之守不渝某亦豈敢孟¶浪蓋一字之下其難如
此詩其易言哉<md:KR4e0108_SBCK_004-76b>¶　　書法¶
予書毎於動上求靜放而不放留而不留此吾¶所以妙
<pb:KR4e0108_WYG_004-75b>
乎動也得志弗驚厄而不憂此吾所以¶保乎静也法而
不囿肆而不流拙而愈巧剛而¶能柔形立而勢奔焉意
足而竒溢焉以正吾心¶以陶吾情以調吾性吾所以游
於藝也¶
　
　
　
　陳白沙集巻四<md:KR4e0108_SBCK_004-77a>¶<md:KR4e0108_SBCK_005-1a>¶
<pb:KR4e0108_WYG_005-1a>
欽定四庫全書
　陳白沙集巻五¶　　　　　明　陳獻章　撰
　古詩¶
　　和楊龜山此日不再得韻
能飢謀藝稷冒寒思植桑少年負竒氣萬丈磨青蒼夢
寐見古人慨然悲流光吾道有宗主千秋朱紫陽説敬
不離口示我入德方義利分兩途析之極毫芒聖學信
匪難要在用心臧善端日培養庶免物欲戕道德乃膏
<pb:KR4e0108_WYG_005-1b>
腴文辭固粃糠俯仰天地間此身何昻藏胡能追軼駕
但能潄餘芳持此木鑚柔其如磐石剛中夜攬衣起沉
吟獨徬徨聖途萬里餘髪短心苦長及此嵗未暮驅車
適康莊行逺必自邇育徳貴含章邇來十六載滅迹聲
利塲閉門事探討蜕俗如驅羊隱几一室内兀兀同坐
忘那知顛沛中此志竟莫强譬如濟巨川中道奪我航
顧兹一身小所繫乃綱常樞紐在方寸操舍決存亡胡
為謾役役斵喪良可傷願言各努力大海終囘狂
<pb:KR4e0108_WYG_005-2a>
　　答
