# -*- mode: mandoku-view; -*-
#+TITLE: 白沙子
#+DATE: 2015-09-12 01:29:34.981864
#+PROPERTY: ID KR4e0108
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB12n0765-002白沙子-卷之二.
<pb:KR4e0108_SBCK_002-1a>¶
白沙子卷之二¶
　書簡¶
　　與西涯李學士¶
相别六七年邇者不通問扵亰師然自周文都¶
南歸後先生之音耗遂&KR0376;扵耳曩聞先生在䘮¶
且歸長沙無一知舊自北亰來者無不問其詳¶
不敢奉状毎一見周生相與悵然乆之尚未審¶
所值何艱長沙無舊業未必可歸當歸何䖏也¶
近者白洲李憲副過寒舎乃知先府君塋于都¶
<pb:KR4e0108_SBCK_002-1b>¶
下嬴愽之&KR0830;古今未必以爲非然亦有非其情¶
之所安顧吾力有所弗及萬里外某&KR0014;亮先生¶
之心也柰何柰何居今之世欲超然無累扵心¶
無累扵後先生計之亦熟矣然事徃徃有不期¶
而至非人思慮所䏻及惟在我者所當盡而&KR0137;¶
牽制扵外爲之弗豫至不可爲然後圖之亦弗¶
及矣此亦先生平昔所嘗慮及漫一道之耳頃¶
&KR0010;承惠貞節堂八詩真嶺南竹枝也李世卿已¶
收入縣誌門户之光非言語可謝也藤蓑尚欠¶
<pb:KR4e0108_SBCK_002-2a>¶
&KR0024;章能復賜之否乎世卿自去年首夏至白沙¶
臈然後歸蚤晚㑹試入亰區區衰病百状問之¶
可知已去秋得時用一書足慰鄙懐他人愛我¶
不如時用先生諒䏻悉之也張進士附此不䏻¶
盡所欲言粗絹二匹表忱外苧一端奉時用不¶
别具¶
　　與鄧督府¶
翰林院檢討古岡病夫陳某再拜復書督府都¶
憲鄧大人先生執事某不得望見扵執事五十¶
<pb:KR4e0108_SBCK_002-2b>¶
年矣南海野人徒抱迂拙不可爲世用執事鴻¶
猷盛烈聲聞四逹皎如日星之照臨甚賀甚賀¶
兹者伏&KR0170;手書錫之名香&KR0010;曆别奉鈞帖令本¶
縣月給白米一石撥人夫二名不敢當不敢當¶
執事所稱逋野誠隠逸士如今日之賜使逋等¶
受之冝也其不受未見其譲之過也某何敢自¶
列於古之名流㢤某無寸善可以及人有田二¶
頃耕之足以自養而又受賜扵當道以自列扵¶
古之名流其怠扵自&KR0113;亦甚矣引領蒼梧衰病¶
<pb:KR4e0108_SBCK_002-3a>¶
無由自致拙作一首紀述仁政傳示嶺海以彰¶
盛徳餘二小詩以撰慈元記望西涯閣老以請¶
祀典望督府共成東山之羙此野人之志也伏¶
乞鈞裁¶
　　與朱都憲¶
頃者𫉬拜執事扵蒼梧十餘年間執事之心不¶
忘乎㒒與㒒願見執事之誠交慰並沃扵一堂¶
之上一日之間至矣盡矣執事&KR0018;一世之豪才¶
際百年之嘉㑹故䏻受知　當宁進位都憲奉¶
<pb:KR4e0108_SBCK_002-3b>¶
璽書督三軍以經營扵一方誰不瞻仰誰不歸¶
戴㒒一介書生生長東南聞見寡陋徒&KR0018;虚名¶
無&KR0024;扵世乃&KR0170;追憶十餘年相與尺牘徃來之¶
雅而賜見焉幸甚𦍒甚㒒之齒非少然以方扵¶
執事則爲後進執事先生長者也長者有問不¶
辭譲而對非禮也𨼆而不告非禮也㒒之始至¶
執事問以出䖏㒒未敢率爾執事又益之以薦¶
進之&KR0003;且令囬自决之㒒扵是乎&KR0002;&KR0018;芒刺避¶
席而不敢言慚也退而思之又大慚也明日具¶
<pb:KR4e0108_SBCK_002-4a>¶
以情告且言其不可當是時也執事亦見㒒之¶
顔色乎始者㒒欲徃見執事扵蒼梧凢三復計¶
之而後果行誠以執事之賢固所願識然自念¶
二三十年所守進退之節一旦由此而變亦不¶
䏻不少踧踖也况諭之以薦進之&KR0003;耶㒒竊以¶
爲執事好崇奨人之善偶見一士少異乎人亟¶
以此言寵之使勉乎善云耳不然則將悼其竆¶
且老踽踽焉無所與同恤恤焉無所與歸故問¶
而遣之使自爲禄仕之計焉耳不然執事之明¶
<pb:KR4e0108_SBCK_002-4b>¶
足以照物豈不知㒒之駑鈍不可驅䇿而思進¶
之萬里之途也執事又以韓退之之事見朂退¶
之雖賢不及孟子孟子不肯枉尺直㝷退之以¶
書千宰執㒒固不得舎孟而學韓也㒒之歸白¶
沙㡬一月矣郷之逄掖士無日不來問詢㒒告¶
以所接盛徳之光莫不鼓舞興起信乎徳之流¶
行速扵置郵而傳命也惟是進退岀䖏之念尚¶
日往來扵心誠懼執事所以待㒒者如此而人¶
之知㒒者淺也此意已託丘侍御逹之左右不¶
<pb:KR4e0108_SBCK_002-5a>¶
審亮之否乎未䏻黙黙伏此布聞且以代面謝¶
惟少垂鑒焉¶
　　又¶
陳某頓首啓伏&KR0170;今月十八日遣使降臨衡茅¶
惠以羊酒粟楮諸儀君子之賜光動閭里顧愚¶
何人可以當此恭惟執事位髙而望重徳愽而¶
民化而恒患乎善之不彰士罔攸勸故䏻尊重¶
名敎秩秩其儀以興起山林之遺逸大㢤執事¶
之心㒒雖駑鈍敢不夙夜秪奉然㒒竊觀來喻¶
<pb:KR4e0108_SBCK_002-5b>¶
之言大意欲勸㒒出仕耳非直勸之且加責焉¶
是固出扵愛㒒之誠而㒒之心亦有未&KR0170;照察¶
者何則掇科登仕固㒒之素志抱病違時非㒒¶
之得已㒒自染疾來六七年間每遇疾作徧身¶
自汙&KR0002;雨或遭數月不止旣止復作畏勞怯冷¶
沉綿反復元氣䆮耗力加防慎庶㡬保全而母¶
氏年益髙百疾交苦是以未䏻出門耳假令㒒¶
疾愈可以出矣而忘親之老豈人之情也㢤在¶
親爲親在君爲君無所徃而不然矣夫天下之¶
<pb:KR4e0108_SBCK_002-6a>¶
理至扵中而止矣中無定體随時䖏冝極吾心¶
之安焉耳若昔之李宻是也宻&KR0013;徴時宻之心¶
盖自揆安扵事劉則止爲中而行非中也今&KR0002;¶
槩以聖賢出䖏之常責宻以必仕恐非宻之心¶
宻之心天理之時中也㒒今自䖏亦欲無愧扵¶
宻耳執事信以爲何如㢤願終敎之㒒不敢固¶
執也承録示諸公子文稿筆𫝑滔滔有氣&KR0395;當¶
是一才子可畏可畏&KR0002;導其志使不差開其學¶
使有益又在敎者何如耳使囬謹此申覆辰下¶
<pb:KR4e0108_SBCK_002-6b>¶
哭一姪婦故言無文采伏乞台照¶
　　又¶
陳某啓伏承此月二十四日都憲老大人命使¶
降臨衡茅諭令某即日起程赴亰春闈在邇不¶
許推延聞命悚惶爲慰爲懼伏念某質本庸愚¶
頼&KR0170;　聖朝作養于兹三十餘年雖無用世之¶
才竊有忠君之志其未仕也豈果扵自爲而忘¶
世　㢤誠欲吾身親見之豈不知時之可爲㢤¶
執事知之乆而愛之深旣重之以手書復勤之以¶
<pb:KR4e0108_SBCK_002-7a>¶
口喻執事扵後進拳拳接引如此某雖駑疲豈¶
無飛動之意㢤直以受氣不豊病與年長去年¶
秋自汗&KR0379;息因得進謁執事扵蒼梧比歸途間¶
冐風舊病㝷發至今年七月&KR0004;寒熱交攻自汗¶
猶𠟵而必欲驅此疾羸之軀行扵風波之途萬¶
一不虞雖悔何益伏願執事垂日月之明擴天¶
地之量假之&KR0010;月俾得調治疾愈之日自行起¶
程赴部不敢推延以&KR0018;尊命干冐威嚴某不勝¶
戰越之至¶
<pb:KR4e0108_SBCK_002-7b>¶
　　與劉方伯東山先生¶
餘㓂未殄先生得無爲百姓戚戚耶比聞下令¶
各郷村自爲城守伏計當道憂民之至必無過¶
舉恨未得其詳耳曹匪石抵家病即愈先生冐¶
大暑&KR0018;疴而出動靜勞逸仕與止固不同也未¶
涯瞻奉謹此申忱匪石所徴樂記文字已托周¶
汝愚具稿早晚録上轉逹¶
　　又¶
亡妣墓扵小廬山居舎之旁襄事扵乙卯夏四¶
<pb:KR4e0108_SBCK_002-8a>¶
月八日去始䘮才四十日耳萬里一䟽無任哀¶
感之至崖山慈元廟乆完但未立主耳拙記録¶
去想已經目&KR0002;西涯閣老有作用之制中别無¶
佳思作得文字強勉塞命無以老朽爲嫌也祀¶
典記當與西涯閣老圖之屢聞先生上䟽乞休¶
致然毎扵邸報中未見端的未審何如也近陳¶
進士茂烈過寒舎與語東山先生告歸西涯閣¶
老留之疑先生未䏻去者以此故也¶
　　又¶
<pb:KR4e0108_SBCK_002-8b>¶
得五月二十日書良慰想仰先生即日命駕還¶
東山山靈輙喜雖然先生不忘天下之心山靈¶
未必識也章近有衡山之約去東山非甚逺他¶
日東山漁釣之暇尚䏻索我扵朱陵洞中否耶¶
昔者&KR0009;去慈元記稿𦍒一字批破還示爲感¶
　　又¶
賞&KR0828;指揮知感激矣弊邑民得免扵盗賊水火¶
之害公一瓢酒之力耳活&KR0038;者手叚固如是耶¶
感服感服里人問徭役告以昔者舟中所聞聴¶
<pb:KR4e0108_SBCK_002-9a>¶
者雀躍交慶如赤子之慕慈母不審比日斟酌¶
何如捄民水火之中惟恐其不早也貪官汚吏¶
侵漁百姓甚扵盗賊此軰不除雖有良法羙意¶
孰與行之竊謂徭法雖更必痛懲一二貪黷然¶
後法行之可乆也𥙊田事料理恐未免水火之¶
相射欲乞少緩裁之如何恃愛饒舌¶
　　復彭方伯書¶
古岡陳某薫沐頓首復書大方伯彭大人先生¶
執事新凉惟台履吉慶去冬林别駕過白沙得¶
<pb:KR4e0108_SBCK_002-9b>¶
執事手書後又得所&KR0009;&KR0376;句詩具悉雅愛&KR0071;又¶
聞諸人執事以賤名汚薦尺天官以執事之言¶
爲重亟賜&KR0098;行近者&KR0170;遣守令降臨衡宇書幣¶
煒煌先後疊至太守執&KR1400;宣喻扵庭曰是大方¶
伯彭公使某歸陳白沙徵幣也聞命兢惶罔知¶
攸措執事當世之豪傑也吾黨以執事爲模範¶
斯文以執事爲司命廟堂以執事爲柱䂖執事¶
一嚬𥬇一舉措天下將視以爲輕重取舎甚㢤¶
執事之動不可輕也㒒本麋鹿之性者也雖少¶
<pb:KR4e0108_SBCK_002-10a>¶
讀書全無抱&KR0018;中&KR0010;閉門惟近藥餌好事相傳¶
𩔗多失實執事徒信人言以爲可用斯名一岀¶
士𩔗&KR0045;之閭里榮之㒒不知何以得此扵執事¶
意者方今之俗㢘耻未興將以興之歟奔兢未¶
抑將以抑之歟不然執事眼髙一世必不以天¶
下之望&KR0018;天下之人也夫天下非誠不動非才¶
不治誠之至者其動也速才之周者其治也廣¶
才與誠合然後事可成也孔子曰如有用我者¶
朞月而已可也三年有成聖人過化存神之妙¶
<pb:KR4e0108_SBCK_002-10b>¶
不可一二窺測天下不動不治動以治之聖人¶
與學者一爾未有不須誠以動不須才以治者¶
也如㒒者忠信不&KR0113;章句爲陋才旣不足以集¶
事誠又不足以動物徒以虚名玷汚薦尺進則¶
無益於事徒䘮所守以上累執事之明止則人¶
將以我爲固守一節非通扵道者亦非所以立¶
大中而奉明訓也二者之慮徃來乎胸中㡬日¶
而後决之子使漆雕開仕對曰吾斯之未䏻信¶
開以夫子爲的者也夫子不能使之仕何則人¶
<pb:KR4e0108_SBCK_002-11a>¶
之知已不如已之自知苟未信也師不能強扵¶
弟子㒒自知甚明惟謹素履罔彼玷缺庶㡬丘¶
園之義尚足以少禆明時奔競者愧而恬退者¶
勸亦㒒所以報執事之萬一也若曰可以仕焉¶
㒒不知其可也矧今自汗又作俯仰或過衣裳¶
盡濕此亦郡守所目撃設任之勞事何以堪之¶
伏惟執事察㒒之志矜㒒之愚而弗強焉𦍒甚¶
𦍒甚¶
　　與陶方伯¶
<pb:KR4e0108_SBCK_002-11b>¶
比聞在師中能坐馬矣𦍒甚𦍒甚周二來得書¶
人情世態相見多不合柰何䖏之交㳺中有不¶
勸人進者乎某獨不然是以退爲進也非髙明¶
莫䏻亮之承問改題諸墓石可否書法與銘旌¶
畧同所以存其名不當云某府君忠烈公則書¶
其自得扵　先朝者至顯矣後來恩典所加冝¶
列諸神道碑不必改題也李世卿乆在館中恐¶
要知不多及¶
　　又¶
<pb:KR4e0108_SBCK_002-12a>¶
潭滘拘晋稻舫稱大府下差人果岀扵尊意否¶
耶乞降指揮比&KR0010;鹹田之入㒒扵執事所謂待¶
晏子而後舉火者也然非鄧馬二生㒒安得坐¶
享此田㢤㒒與二生約毎&KR0010;入三分之㒒猶以¶
爲愧焉黄田苐四蓢諸姪與易賛共成之賛比¶
二生用力尤難所費十未酬一伏惟執事擴造¶
化之量垂不朽之仁念㒒平生不苟取之小㢘¶
不&KR0018;人之小節無易舊圖則㒒始終受賜大矣¶
恃愛輕瀆不罪¶
<pb:KR4e0108_SBCK_002-12b>¶
　　與歐緫戎¶
逺枉專使下問某不𦍒今年二月間先妣下世¶
自是以來憂病相持不復知有人世事忽枉¶
手敎具審　朝廷大閫外之任&KR0009;扵公府江之¶
患已平可賀可賀雖然平蠻之頌老杇竊願公¶
忘之昔者㫁藤峽凱歌適足爲韓公之累此廣¶
右之役所以有煩扵今日諸公也公識量宏逺¶
所到豈可涯安地方復民業惟公晋意焉病畏¶
多言感公厚愛故及此𦍒勿示他人以爲詬也¶
<pb:KR4e0108_SBCK_002-13a>¶
(厚/賜)謹已拜領感怍無量南井昨爲致區區扵察¶
院此不贅¶
　　復張東白内翰¶
承諭義理須到融液䖏操存須到灑落䖏㒒僻¶
䖏海隅相與麗澤者某軰數人耳抱愚守迷無¶
足以副内翰期待之重然嘗一思之夫學有由¶
積累而至者有不由積累而至者有可言傳者¶
有不可以言傳者夫道至無而動至近而神故¶
蔵而後發形而斯存大抵由積累而至者可以¶
<pb:KR4e0108_SBCK_002-13b>¶
言傳也不由積累而至者不可以言傳也知者¶
䏻知至無扵至近則無動而非神蔵而後發明¶
其㡬矣形而斯存道在我矣是故善求道者求¶
之易不善求道者求之難義理之融液未易言¶
也操存之灑落未易言也夫動已形者也形斯¶
實矣其未形者虚而已虚其本也致虚之所以¶
立本也戒慎恐懼所以閑之而非以爲害也然¶
而世之學者不得其&KR0003;而以用心失之者多矣¶
斯理也宋儒言之備矣吾嘗惡其太嚴也使著¶
<pb:KR4e0108_SBCK_002-14a>¶
扵見聞者不睹其真而徒與我嘵嘵也是故道¶
也者自我得之自我言之可也不然辭愈多而¶
道愈窒徒以亂人也君子奚取焉㒒扵義理之¶
原窺見髣髴及操存䖏大畧如此不知是否疾¶
病之餘言不逮意惟髙明推而盡之還示一字¶
㒒之𦍒也比者婁克貞敎諭亦有書來㒒既未¶
接其人不可&KR0205;有徃復内翰倘以愚言爲有益¶
擇其中一二可者示之否則置之陳布衣竟不¶
及面而卒當此衰否之極又失此人可嘆可嘆¶
<pb:KR4e0108_SBCK_002-14b>¶
良晤無由伏惟順時以道自重不宣¶
　　與賀克恭黄門¶
離隔年多彼此交夢神亦勞止老矣寜復有相¶
見之時耶今年春二月十六日老母傾背毀瘠¶
不能自制與死爲僯平生知舊㡬人死者已矣¶
存者或失其故歩柰何柰何今之論人扵岀處¶
曰賀黄門賀黄門亦&KR0170;厠賤名扵黄門之下豈¶
不以同志者少不同者多耶比&KR0010;得所惠書&KR0071;¶
又得賢郎北京書甚慰甚慰有子如此足矣天¶
<pb:KR4e0108_SBCK_002-15a>¶
將以是大賀之門盖可知也三十年妄意古人¶
之學衆&KR0003;交騰如水底撈月恨不及與克恭論¶
之今自謂少有見䖏得其門而入一日千里其¶
在諮耶南北萬里意所欲言非尺簡所䏻盡里¶
中舉子赴春官附此草草前有詩稿一&KR0634;&KR0009;范¶
長史處託渠轉逹遼東乆不報爲無便耳亮之¶
　　又¶
爲學須從靜中坐飬岀箇端&KR0828;來方有啇量處¶
林緝熈此&KR0083;是他向來經歷過一箇㓛案如此¶
<pb:KR4e0108_SBCK_002-15b>¶
是最不可不知録上克恭黄門&KR0010;首已託鍾鍈¶
轉&KR0009;未知逹否今再録去&KR0002;未有入處但只依¶
此下工不至相悮未可便靠書䇿也前&KR0083;所録¶
徃來書問二首又記夢一首後有林緝熈秉之¶
䟦尾通奉去病中不&KR0014;作書然所欲言者大畧¶
不過此而已亮之¶
　　與呉黄門世羙¶
小詩不足以光先徳但比於他文此爲切實耳¶
凢觀人者審扵愛惡取舎去就之間足以見之¶
<pb:KR4e0108_SBCK_002-16a>¶
矣所貴乎作者謂其言之不妄可以傳逺若筆¶
鋒無力拈掇不起則無如之何¶
　　與丘侍御¶
承差廿裏來得至蒼梧書起居通例也而何其¶
辭之切切前此兩附問皆不至死者已矣宋先¶
生旦夕臨弊邑將必見之無状何以致公之惓¶
惓如是耶感怍至矣　聖天子念逺方簡命名¶
御史出按治公以井渫之才治之廣右𦍒甚𦍒¶
甚夫人之才大小必用之而後見不遇盤根錯¶
<pb:KR4e0108_SBCK_002-16b>¶
節無以别利噐閒居竊聞廣右之積弊甚矣斯¶
民之望治切矣𣗳公道明賞罰去故即新使人¶
人盡力扵所事而民&KR0013;實惠正今日圖任之盛¶
意亦公之䏻事也老朽何足以知之引領蒼梧¶
徒深向徃比與李世卿期至南岳世卿今行矣¶
道路其有藉㢤酒楮不瀆謝¶
　　與葛侍御¶
古岡病夫陳某頓首奉書侍御葛大人先生執¶
事頃者㢘憲陶公惠書稱執事之命以平後山¶
<pb:KR4e0108_SBCK_002-17a>¶
碑文委㒒爲之旣辭以不&KR0014;矣恐執事者不察¶
㒒之心而以爲慢别簡托扵東山劉先生白之¶
今者趙知縣自省還過白沙復申前命竊計區¶
區之&KR0059;非但執事與當道諸公雖東山亦未之¶
悉也㒒請畧言之㒒毎讀宋史至曹彬克金陵¶
一事未嘗不對卷歛袵而嘆趙太祖之仁與曹¶
武惠之不伐也盖自岀師以至凱旋士衆畏服¶
無敢䡖肆克城之日兵不血刃凢所得一十九¶
州三兵一百八十縣可謂有㓛矣武惠視之&KR0002;¶
<pb:KR4e0108_SBCK_002-17b>¶
無有也捷至群臣稱賀太祖泣曰宇縣分割民¶
受其禍攻城之際必有横罹鋒刃者實可哀也¶
命出米一萬賑䘏之當是時君不知以得地爲¶
喜將不知以克敵爲㓛一念好生之仁洋溢上¶
下自秦漢以來未及見也史臣稱武惠位兼將¶
相不以等威自異遇大夫士扵塗必引車避之¶
不名下士噫何其謙之至也易曰勞謙君子有¶
終吉武惠有之今後山之役信有㓛扵民矣諸¶
公豈自與耶此賊近之省城民遭其毒者㡬年¶
<pb:KR4e0108_SBCK_002-18a>¶
于兹前此有司固有任其咎者矣夫以今日平¶
盗之㓛&KR0024;前禦武之不及正相乗除在扵仁人¶
君子之心視民如傷豈容有彼此先後之間㢤¶
夫上之治民當休戚同之夫乆病者不以得一¶
日之安而棄&KR0024;羸之劑病飢者不以得一飯之¶
飽而忘終&KR0010;之憂執事試求之百姓憂樂之情¶
而忘其在巳必䏻以趙太祖之所存者䖏民以¶
曹武惠之所存者䖏㓛則光明者益光明矣以¶
㒒觀扵一時開誠布公未有如執事舎己從人¶
<pb:KR4e0108_SBCK_002-18b>¶
未有如執事樂善忘𫝑未有如執事以執事之¶
才應天下之務何所不可㒒所望扵執事者非¶
直以曹武惠軰人爲法姑舉其一事之近似者¶
爲執事言之耳惟亮之裁之¶
　　復江右藩憲諸公¶
七月二十四日㒒方困暑閉齋獨卧而李劉二¶
生適至書幣交陳輝映茅宇㒒再拜讀書識其¶
所以來之意不敢當不敢當匡廬五老名山也¶
白鹿名書院也諸公皆世偉人也&KR0113;名山復名¶
<pb:KR4e0108_SBCK_002-19a>¶
書院之舊希世偉事也㒒生扵海濵今五十有¶
四年矣未始聞天下有如是之事悠然得趣扵¶
山水之中超然用意扵薄書之外旁求儒師俾¶
式多士將以培殖化原輔相　皇極以無&KR0018;扵¶
斯世斯民也扵乎盛㢤昔朱文公之晋意扵斯¶
也一賦一詩足以見之其與諸公之心盖異世¶
同符也諸公讀文公之書慕文公之道亦罔不¶
惟文公是師也自文公殁至今垂四百載仕於¶
江右者多矣其間有䏻一動其心扵白鹿之興¶
<pb:KR4e0108_SBCK_002-19b>¶
廢者誰歟文公固有待扵諸公也諸公誠念之¶
不冝謀及鄙人鄙人非不欲斯道之明也學焉¶
而不得其術其識昏以謬其志弱以小其氣乏¶
餒其行怠肆其文落莫而不章&KR0010;月侵㝷老將¶
至矣其扵聖賢之道非直不能至而已其所求¶
扵(其/心)措扵其躬者亦&KR0002;存而&KR0002;亡雖欲自信自¶
止而不可得况以導人㢤百鈞之任以與烏𫉬¶
而不與童子慮弗稱乎力也故夫天下之事慮¶
而作者患恒少不慮而作者患恒多千里之足¶
<pb:KR4e0108_SBCK_002-20a>¶
不蹶扵逺途萬斛之舟不虞扵大水其才足以¶
勝之非不慮而作者也使之不以其誠任之而¶
過其分與自欺而誤人者其失均耳諸公獨不¶
慮至此乎天下有任大責重而禄位不與者苟¶
䏻勝之則至大至通無方無體故䏻爲天地立¶
心爲　立極爲徃聖&KR0071;&KR0376;學爲萬世開太平所¶
謂建諸天地而不悖質諸&KR0017;神而無疑百世以¶
俟聖人而不惑此其分内也宇宙無竆誰當&KR0018;¶
荷伏惟諸公念之慮之勿遷惑扵衆口期匹休¶
<pb:KR4e0108_SBCK_002-20b>¶
扵先賢收囬束幣更聘真儒俾諸士子有所効¶
法以無&KR0018;扵今日之意也幸甚𦍒甚¶
　　與李白洲憲副¶
近者諸姪以鹵田之訟上干臬司此未論是非¶
只觀古人所以敎扵家化於州閭其道何如甚¶
可愧也甚可愧也今聞臬司公䖏分之一一論¶
之如法加強占者罪恐其不堪故具此白此軰¶
愚民亦嘗遣人諭之不肯信卒罹扵法誠可哀¶
憫伏乞先生操縦法外之意曲垂寛貸老朽此¶
<pb:KR4e0108_SBCK_002-21a>¶
外别有䖏之使知感激彼此無怨乃爲盡耳亮¶
之裁之干瀆死罪¶
　　又¶
郁丞來得手書并近稿二幅元日扶醉等作殊¶
有意思非但言語之工而巳也來喻所以處病¶
夫至矣病夫何徳以堪之頃荅張主事書尚未¶
聞扵左右耶北門園池之勝孰與潭州山泉先¶
生冨馬之惠孰與弘農公今且使病夫爲邵堯¶
夫乎爲戴簡乎病夫得附𩦸尾爲羊城添勝迹¶
<pb:KR4e0108_SBCK_002-21b>¶
扵後代豈假言㢤破數百金先生不惜與人顧¶
受之者未易耳病夫平生山水稍癖待明年服¶
缺後采藥羅浮訪醫南岳上下黄龍洞嘯歌祝¶
融峯少償夙願然後歸拜先生之賜未晚也河¶
洛後天數過九九病夫一生不受人間供養或¶
者其超出六合乎顧别駕送契來且與領状若¶
委人承管則未也先生亮之¶
　　又¶
劉門子帶來書信必欲自致白沙不附他人卒¶
<pb:KR4e0108_SBCK_002-22a>¶
歸之水府對之太息而已數日前鄧督府附到¶
東山手書𫉬聞東山好消息喜慰無量頃者雖¶
遭劾者之口計不足爲盛徳累周生行時有奉¶
懐拙詩想聞之一𥬇區區憂病之餘精力日不¶
如舊但偶未死耳無足爲故人道者㝷醫南岳¶
耿耿一念未䏻出門盖自去秋七月感風手足¶
不仁至今尚未脫體嶺南地方㓂盗日益民已¶
竆而徵歛無已天下理亂所𨵿謂何誰其憂之¶
北門園池之惠毎念及此&KR0099;息乆之仁人君子¶
<pb:KR4e0108_SBCK_002-22b>¶
之爲朋友慮至此乎周生倘及面必䏻盡所欲¶
言劉門子告囬病中草草致此不䏻悉¶
　　又¶
數日前山東&KR0022;伯之報至矣彼有來蘇之望此¶
有卧轍之憂柰何柰何不審何日啓行制中但¶
有心送南北日逺日踈&KR0010;云暮矣復有盍簮之¶
期否耶北門園池之賜聞者以爲羙談某不欲¶
以一時虚名累左右劵書一通謹封納平生山¶
水債欲償之餘年者託周生口陳髙明想䏻亮¶
<pb:KR4e0108_SBCK_002-23a>¶
之¶
　　復陶㢘憲¶
使至辱手書承當道諸公欲以平後山碑文見¶
委爲之㒒竊怪執事之知㒒猶未至也今天下¶
䏻文章冨經術言足以取信將來如一時諸公¶
㑹扵省中可謂盛矣不自(操筆/而以)委扵不䏻&KR0002;㒒¶
者素無文彩比年以來益以衰病愈見荒落無¶
足觀者強顔爲之徒爲有識所哂况扵多言干¶
譽尤非退者所安區區之&KR0059;執事䏻亮之使囬¶
<pb:KR4e0108_SBCK_002-23b>¶
謹復¶
　　又¶
昨縣如彦誠其賢未皆古之循吏邑人懐其惠¶
矣議立廟以報之倘以聞扵執事頷之民將歸¶
心焉盖民之所好好之民之所惡惡之此得民¶
之要道也况丁令在官簡扵事上執事嘗抑而¶
敎之今因民之請廟而與之而遂成其名執事¶
之量宏矣抑聞之千金市駿骨况生馬乎㒒知¶
執事百&KR0010;後爼豆扵斯民當自我■始則有徵¶
<pb:KR4e0108_SBCK_002-24a>¶
矣¶
　　又¶
比日邑中聞執事至■凢近年以邑科取民者¶
皆罷之民大恱服爲可賀也前此豈不恤其情¶
而強徵之歟感應之機捷於影響願執事永矢¶
此心所以保㓛名扵晚節期爼豆扵將來耳憂¶
病中聞此消息不勝慰喜之至謹此布忱未涯¶
瞻奉惟兾以時調攝以慰注仰之拳拳¶
　　又¶
<pb:KR4e0108_SBCK_002-24b>¶
李剛囬具審福&KR0130;康佳甚慰懸仰近傳方伯之¶
除的否造次未敢奉賀竊惟寵辱在外惟以時¶
倍加保嗇事𫉬已力辭就閑此最上䇿拙見如¶
此不審髙明以爲何如荷公厚愛不敢不盡¶
　　又¶
秋暑旣退伏惟體况清和納福勝常頃者陳都¶
閫過白沙具言當道所以論薦執事之詳想¶
朝廷不日命下班次必崇付𢌿必重執事自此¶
可以𣗳大勳業酬平生之言而東西託處亦惟¶
<pb:KR4e0108_SBCK_002-25a>¶
便之圖令名不失公&KR0059;两全此人情所至願而¶
不可必得非積累之厚其孰&KR0014;當之某病卧一¶
齋&KR0009;名扵䂖而無其實英徳石形峭立或層起¶
十數尺竒&KR0376;可愛者&KR0014;致數片置庭兩隅朝夕¶
趺坐對之志願足矣然須得便舟可付閧然勞¶
人則又非所愛欲也不具¶
　　又¶
辱手敎興師弭患動中機㑹爲可喜也後山禍¶
機乆伏使謹扵微則無今日之役今首惡旣誅¶
<pb:KR4e0108_SBCK_002-25b>¶
暫停搜捕之師冝慎玉䂖之辨扵疑似不决者¶
寧詘法以信㤙此則天地好生之仁子孫享無¶
彊之慶執事固有之奚容贅¶
　　復趙提學僉憲¶
來敎摘諸聖賢垂世之言與㒒之事叅而辨之¶
大抵愛我深而告我盡也㒒用是知執事之心¶
一峯明白不欺之心也一峯死㒒哭之慟以爲¶
自今而後不復有如一峯者今乃有執事𦍒甚¶
𦍒甚執事爲&KR0003;本之經訓　與㒒所以爲學所¶
<pb:KR4e0108_SBCK_002-26a>¶
以語人者同歸而殊途但㒒前簡失之太畧執¶
事見之太明故疑㒒之意異扵執事而實不異¶
也執事謂浙人以胡先生不敎人習四禮爲疑¶
㒒因謂禮文雖不可不講然非所急正指四禮¶
言耳非統論理也禮無所不統有不可須㬰離¶
者克己復禮是也&KR0002;橫渠以禮敎人盖亦由是¶
而推之敎事事入途轍去使有所據守耳&KR0002;四¶
禮則行之有時故其&KR0003;可講而知之學者進徳¶
&KR0113;業以造扵聖人緊要&KR0077;不在此也程子曰且¶
<pb:KR4e0108_SBCK_002-26b>¶
省外事但明乎善惟進誠心外事與誠心對言¶
正指文爲度數&KR0002;以其至論之文爲度數亦道¶
之形見非可少者但求道者有先後緩急之序¶
故以且省爲辭省之言畧也謂姑畧去之不爲¶
害耳此盖爲&KR0004;學未知立心者言之非&KR0004;學不¶
云且也&KR0002;以外事爲外物累巳而非此之謂則¶
當&KR0376;去豈直省之云乎不䂓䂓扵徃迹以干譽¶
目前㒒之此言亦有爲而發嘗與胡先生言之¶
矣非諷執事也此不欲形扵筆札俟靣告執事¶
<pb:KR4e0108_SBCK_002-27a>¶
扵㒒謂無間者也苟事有未當㒒得盡言之豈¶
假諷㢤㒒才不逮人年二十七始發憤從呉聘¶
君學其扵古聖賢垂訓之書盖無所不講然未¶
知入䖏比歸白沙杜門不岀專求所以用力之¶
方既無師友指引惟日靠書冊㝷之忘&KR0397;忘食¶
如是者亦累年而卒未得焉所謂未得謂吾此¶
心與此理未有湊泊脗合䖏也扵是舎彼之繁¶
求吾之約惟在靜坐乆之然後見吾此心之體¶
𨼆然呈露常&KR0002;有物日用間種種應酬随吾所¶
<pb:KR4e0108_SBCK_002-27b>¶
欲如馬之御衘勒也體認物理稽諸聖訓各有¶
頭緒來歷如水之有源委也扵是渙然自信曰¶
作聖之㓛其在兹乎有學扵㒒者輙敎之静坐¶
盖以吾所經歴粗有實効者告之非務爲髙虚¶
以誤人也執事知我過胡先生而獨不察此㒒¶
是以盡言之&KR1789;少留意餘不屑屑¶
　　又¶
易元至辱手敎數幅并諸作見示更相規益有¶
交友之道𦍒甚𦍒甚然謂㒒示諸生詩末聮有¶
<pb:KR4e0108_SBCK_002-28a>¶
激而發則恐觀者過扵求索㒒之意徃徃不然¶
也此詩亦但謂&KR0010;月流邁諸生學不加進故汲¶
汲焉告之兾其有所感發而自憂耳至扵末聮¶
則爲我所以爲諸生憂　&KR0002;但　如楊¶
朱爲我而不恤人則彼　楊朱¶
何爲者耶扵是終告之曰闢楊氏者孟子也豈¶
&KR0002;是&KR0310;㢤道固爾也反復言之不過使學者知¶
吾之憂岀扵當然而不容已則其所當自憂者¶
將&KR0357;然扵中而亦不容已也乃作詩者属意扵¶
<pb:KR4e0108_SBCK_002-28b>¶
此訂頑砭愚咸此焉在何嫌扵人我爲敵與自¶
任孟軻之重耶記語𩔗所載文公力疾與學者¶
語勉齋見而止之文公曰除是楊朱不理㑹人¶
我即不曽學得楊朱亦此𩔗也執事顧以爲不¶
可乎海雲更號極是率爾敢不承敎執事録示¶
張東白詩且疑㒒更&KR0197;逃禪不能擺脫此語聞¶
之不覺失𥬇執事固愛助我者請問今所疑扵¶
㒒如此果何自來耶&KR0002;岀扵東白未可據也東¶
白盖㒒昔論學書中一二語偶未深契而料想¶
<pb:KR4e0108_SBCK_002-29a>¶
至此從而疑之竊恐未爲至論只如此詩者偶¶
讀宋文鑑和得半山詩數首論者云陳公甫喜¶
荆公軰人直如此草草　㒒平生得無巴¶
鼻之謗多𩔗此可恠也聞執事將赴京不𫉬數¶
侍誨&KR0147;復此不一一¶
　　又¶
古岡病夫陳某再拜書復僉憲趙大人先生執¶
事伏讀來諭執事所以進㒒者至矣所以敎㒒¶
者亦至矣㒒一顓愚人耳凢百無所　通暁¶
<pb:KR4e0108_SBCK_002-29b>¶
惟知自守而巳曩者至亰師與諸賢士大夫㳺¶
日聴其論議天下之事亦頗有益惟是愚懵終¶
不䏻少變以同乎俗是以信已者少疑已者多¶
也㒒之所深與者皆執事同年而獨執事之名¶
未聞也奉附到董給事書其中穪道盛徳不少¶
置㒒&KR0059;心喜甚以爲此來當得一見非子仁㒒¶
無以知執事然以子仁之言又未嘗不追恨扵¶
亰逰之日也承喻有爲毀㒒者有曰自立門戸¶
者是流扵禪學者甚者則曰妄人率人扵僞者¶
<pb:KR4e0108_SBCK_002-30a>¶
凢扵數者之詆執事皆不信之以爲毀人者無¶
所不至自古聖賢未免見毀扵人甚矣執事之¶
心異扵時人之心也㒒又安敢與之強辯姑以¶
迹之近似者爲執事陳之孔子敎人文行忠信¶
後之學孔氏者則曰一爲要一者無欲也無欲¶
則静虚而動直然後聖可學而至矣所謂自立¶
門戸者非此𩔗歟佛氏敎人曰静坐吾亦曰静¶
坐曰惺惺吾亦曰惺惺調息近扵數息定力有¶
似禪定所謂流扵禪學者非此𩔗歟㒒在亰師¶
<pb:KR4e0108_SBCK_002-30b>¶
適當應魁養病之&KR0004;前此克恭亦以病去二公¶
皆䏻審扵進退者也其行止&KR0004;無與扵㒒亦非¶
㒒所䏻與也不𦍒其迹偶與之同出亰之時又¶
同是以天下之責不仕者輙渉扵㒒其責取証¶
扵二公而㒒自已丑得病五六年間自汙時發¶
母氏加老是以不䏻出門耳則凢責㒒以不仕¶
者遂不可觧所謂妄人率人扵僞者又非此類¶
歟㒒嘗讀程子之書有曰學者當審己何如不¶
可恤浮議㒒服膺斯言有年矣安敢争天下之¶
<pb:KR4e0108_SBCK_002-31a>¶
口而浪爲憂喜耶其晦也不乆則其光也不大¶
其詘也不甚則其信也不長物理固亦有然者¶
矣㒒或不爲此戚戚也且㒒聞投規扵矩雖工¶
師不䏻使之合雜工扵羽雖師曠不能使之一¶
何則方圎之體不同緩急之聲異也尚何言㢤¶
尚何言㢤惟執事矜其志而畧其迹取之群咻¶
之中置之多士之列則天下之知㒒者無如執¶
事矣幸甚幸甚都憲公(雖/未)見顔色然仰之十餘¶
年矣比聞下車以來徳政之布沛若時雨上自¶
<pb:KR4e0108_SBCK_002-31b>¶
士大夫下至閭閻小民莫不欣躍鼓舞㒒固願¶
一見况始者嘗辱一言之譽㒒又豈敢自爲踈¶
放比扵固執者乎使囬謹此以復冐瀆威尊惶¶
恐無已¶
　　復當道䟽¶
頃者亡妣出殯之日伏&KR0170;藩臬列位老先生大¶
賢遣使臨𥙊備極情文光生泉壤不肖孤無任¶
感激慚&KR0018;之至今者仙舟來過江門扶病褰帷¶
引領流涕不敢任情乖禮以遂謁見之&KR0059;徒抱¶
<pb:KR4e0108_SBCK_002-32a>¶
哀忱無由上逹謹奉䟽荒迷不次謹䟽¶
　　與徐嶺南¶
切見本縣近年以來盗賊日生訟牒日䌓人情¶
放濫畧無檢束風俗惟見日不如前矣未聞有¶
反復之機扵乎安得賢守令識理亂之源者與¶
語是耶頃者誤蒙寵顧衰病不出無由進謝自¶
念老病山林徒&KR0018;虚名無㳙埃可以荅一顧之¶
辱謹以是言進惟閣下亮之程子曰治天下以¶
正風俗得賢才爲本秦漢以下論天下之治者¶
<pb:KR4e0108_SBCK_002-32b>¶
必以復三代爲至三代之君何君也其政敎何¶
政敎也苟欲復之從何處下手耶必如明道先¶
生之言是真䏻復三代手叚也而不見用扵時¶
惜㢤伏惟大賢爲政務實而行庶㡬䏻順復人¶
情爲國家𣗳立長治乆安之根本非如俗吏其¶
所用心者惟簿書期㑹取辦扵目前而已也自¶
今而徃一令之下一政之行必求其有𨵿扵風¶
俗者三致意焉是誠聴訟理人之第一義也是¶
誠經綸天下之實地也幸甚幸甚¶
<pb:KR4e0108_SBCK_002-33a>¶
　　與張憲副廷學¶
亰師一别逮今六年中間不幸彭年早世㒒自¶
已丑得疾以來人事十廢八九雖承訃以興哀¶
乃無䟽以奉慰㝷自度扵閣下如此冝得棄&KR0376;¶
之罪然而終不復疑者誠以閣下愛㒒亦猶㒒¶
之愛閣下故也比者𫉬手書三四讀之然後知¶
衆人所以待㒒之心異扵閣下之心然閣下不¶
欲正言之但㣲示其端扵㒒非㒒有嫌扵閣下¶
乃閣下引而不發其不可者以意示之將使㒒¶
<pb:KR4e0108_SBCK_002-33b>¶
深思而識之耳雖然㒒何敢以望扵閣下者望¶
衆人㢤不知其人而好之畏其人之加已而勿¶
與之争自古未嘗有此也是故始求之深以取¶
困大易所以㐫浚恒也言不離乎道行不迷乎¶
竆出處語黙去&KR0556;之權操而用之必槩乎義苟¶
如是榮辱之至自外者斯任之而已㒒之所守¶
如此閣下信以爲何如㢤㒒不善交人數十年¶
間所交其在上者乆而不衰惟閣下與莆守潘¶
舜絃而已然止扵相愛之深知已則未也而以¶
<pb:KR4e0108_SBCK_002-34a>¶
望扵一切之人此㒒所以不敢也㒒受氣本不¶
多疾病乗之近年以來齒髮都耗精力䆮衰故¶
又不樂與人俯仰方將投名山選幽谷枕流漱¶
石而老焉𦍒而老母粗康諸兒女婚嫁漸次可¶
畢徃無日矣閣下仕扵朝爲䑓官其在外也爲¶
按察官可謂進得其地矣大丈夫欲行其道扵¶
當時自宰執而下冝無有先焉者矣閣下謂鷹¶
鸇不如鳯凰即如引&KR0322;折檻請劍斬倿臣頭埋¶
輪都亭將壊白麻而慟哭凢&KR0002;此𩔗疑閣下小¶
<pb:KR4e0108_SBCK_002-34b>¶
之而不爲耳至如明刑弼敎保任皇極以夀&KR0038;¶
家無窮之脉其次抑邪與正彰善癉惡必行已¶
志不爲利誘障百川而東之囬狂瀾扵旣倒此¶
冝無不在我者顧猶有掣肘之嘆耶閣下昔何¶
所自任今忽諭以乞身之圖㒒之所不敢聞也¶
恃故縷縷辭多率易伏惟恕納而賜聴焉𦍒甚¶
幸甚¶
　　與黄大叅¶
某啓人岀處進退去就之節不可苟也非但不¶
<pb:KR4e0108_SBCK_002-35a>¶
可苟仕亦不可苟止始者執事由端陽入省&KR0130;¶
任之&KR0004;枉棹白沙𫉬聞仕止之言夫&KR0376;塵歩驟¶
固知其不與凢馬同然不謂得意而徃超然脫¶
其衘勒一息萬里如是速也相逢盡道休官去¶
林下何曽見一人非靈澈&KR0009;韋丹詩耶流傳世¶
間識者咲之執事真無&KR0018;斯言㢤病卧山樓聞¶
此信息竊以爲喜他皆未暇論只不爲苟出始¶
終一意進退合義如此扵名敎何如㢤扵世道¶
何如㢤未審何日就道專此馳問伏乞飛示¶
<pb:KR4e0108_SBCK_002-35b>¶
　　與戴憲副¶
恭聞執事榮拜憲副之命引領台階陪増喜躍¶
不知㣲痾之在體也小廬岡書屋近方粗完四¶
方士來逰白沙者扵此處之䏻使退休腐人暮¶
齒不忘于學猶日與二三子周旋考徳問業其¶
中庶㡬其少有得焉則此屋之名或者可配此¶
山林無竆是亦執事之賜也并此叙謝帕二方¶
表賀忱耳不拒爲榮¶
　　與胡僉事提學¶
<pb:KR4e0108_SBCK_002-36a>¶
惠曆乆不謝罪罪李山人至&KR0170;賜相山骨髄等¶
書珍感無已㒒常粗渉郭景純&KR0830;書愛其辭約¶
而㫖奥反復讀之盖無難暁及乎真形在目羙¶
惡雜陳則又茫然無所區别以此知讀書非難¶
領悟作者之意執其機而用之不&KR0378;扵故&KR0083;之¶
難也况此經鄭玄黙所注穴法處謂不得師傳¶
口授終無自悟之理呉草廬亦云提耳而誨之¶
可使不識一字之凢夫立造神妙如其言盡讀¶
堪輿家書不&KR0002;得其人而問之易了李君經宿¶
<pb:KR4e0108_SBCK_002-36b>¶
别去非乆當囬白沙其人頗謹厚而又爲髙明¶
所與疑亦有過人者第患無䏻深扣之耳承喻¶
欲來新㑹企渇企渇予乆卧衡茅未即進拜則¶
有其説布衣陋儒謬爲王公大人所愛惟恐不¶
自重以爲門下辱矧今士習非古一驕一謟交¶
病天下有識方以爲憂如㒒者縦不䏻捄忍𦔳¶
之乎惟亮察𦍒𦍒¶
　　又¶
奉别忽已踰年想望之&KR0059;無日不爾昨者生員¶
<pb:KR4e0108_SBCK_002-37a>¶
易彬送到羅明仲林&KR0170;庵丘蘇州書札得知先¶
生體况安佳深慰勤企某近又以人事過煩自¶
汗時發畏風如昨閉齋&KR0367;卧竟日&KR0376;去思慮酬¶
應以俟此氣之復而已下車之始即欲遣人上¶
問㝷聞徃梧州昨晚兒自五羊囬乃知先生自¶
梧州還尚未知何日得拜見也閩中陳剰夫者¶
先生所知不𦍒去年秋間死矣其人雖未面然¶
嘗粗聞其學術専一敎人静坐此㝷向上人也¶
可惜可惜舊&KR0010;莆田有一舉人林體英來訪白¶
<pb:KR4e0108_SBCK_002-37b>¶
沙與語兩月比歸亦䏻激昻自進不知其後何¶
如也此學寥寥世間無人整頓得起士習日見¶
頽靡殊可憂也疲極未由徃拜専令學生持此¶
&KR0049;先生起居别後相遇何人伏乞垂示𦍒𦍒¶
　　又¶
某啓昨來枉駕感愧無量承&KR0009;示逰山詩改定¶
次聮又佳又佳上下二句大小氣力停匀自是¶
實事魚鳥亦指𨼆居而言晦庵詩云我是湖山¶
舊主人歸來魚鳥便相親意亦如此或以爲形¶
<pb:KR4e0108_SBCK_002-38a>¶
容道體之言則恐渉扵太深上下承接不來未¶
知是否大凢文字不厭改患改之不多耳惟改¶
方䏻到妙處而發之易者恒不䏻多改比見閣¶
下扵此詩畧不經意以爲當終置之不復改此¶
詩雖不改亦無害但不知其扵他文如何深以¶
不及對靣一扣爲恨後得此&KR0083;然後知閣下非¶
吝扵改而改之益善日令児軰誦此二句以爲¶
喜昔者嘗聞歐公作一小簡反復改之有改至¶
八九次者歐公期扵言者也其不苟有如此冝¶
<pb:KR4e0108_SBCK_002-38b>¶
其傳之逺也吾人大抵以不專之學方其爲之¶
也鹵莾潦畧而不自知又何恠夫古人之不可¶
及也推之凢事亦莫不皆然盖非止作文一事¶
而已使囬謹此奉瀆不罪不罪拙作末一章属¶
意尤切尚未知何日可遂此約男女一大俗縁¶
比扵軒冕外物誠未易盡湖山之盟信如何也¶
江山魚鳥何處非吾樂地閣下既以此自信而¶
無疑扵㒒望終賜之首㫖¶
　　與王樂用僉憲¶
<pb:KR4e0108_SBCK_002-39a>¶
以詩之盛莫如唐然而世之大儒君子𩔗以技¶
目之而不屑效焉則所謂詩之至者果何人㢤¶
㒒扵此道未嘗一得其門戸㝷常間聞人&KR0003;詩¶
輙屏息退聴不敢置一語可否問其孰爲工與¶
拙罔然莫知也比&KR0010;聞南亰有荘孔易者䏻自¶
𣗳立扵辭不一雷同今人語心竊喜之稍&KR0556;而¶
問焉果岀竒無窮及退取陶謝少陵諸大家之¶
詩學之或得其意而亡其辭或得其辭而遺其¶
意或并辭意而失之盖其所謂夙生暈血終欠¶
<pb:KR4e0108_SBCK_002-39b>¶
一洗之力而又愳其見譏扵大儒君子終所謂¶
技不可曠&KR0010;月扵無用故&KR0376;意不爲凢學扵㒒¶
者亦以是語之而無有疑焉者矣¶
　　又¶
執事懐抱利噐退處林下者㡬三十年晚用薦¶
者復起爲䑓官岀臨嶺海首舉盛禮酹扵亡妣¶
墓前逺近聞者興嘆不肖孤無任感徳愧謝之¶
至一峯先生墓木拱矣執事言必稱一峯豈但¶
<pb:KR4e0108_SBCK_002-40a>¶
思慕之不忘而已亦將以一峯平生念念不肯¶
忘天下卒莫逹之天下者小試之見道之可行¶
耳夫士能立扵一世或以道徳或以文章或以¶
事㓛各以其所長其岀處語黙進退去&KR0556;不䏻¶
皆同亦不期扵同也執事安扵所遇不求其迹¶
之似其未慊扵用者姑置之以其䏻者用之而¶
益小心焉𦍒甚𦍒甚某病且老無足爲世用或¶
能爲執事紀録一二成績以昭示後代慎無曰¶
人莫知我也過辱厚愛謹此復制中不果自書¶
<pb:KR4e0108_SBCK_002-40b>¶
　　又¶
惠州孔子廟作者不自爲記而以委諸人某屏¶
棄筆硯事于今三年矣呉秀才請試之不亦左¶
乎&KR0038;㓕臣死歷代之常堂堂華夏夷狄據而有¶
之非常之變也遇變而死爲君義也爲中&KR0038;死¶
内夏外夷春秋大義也故大之大之者謹之也¶
文山與張陸同祀扁曰大忠謹書法也今廟于¶
海陽直取文山所存與其所遇拈岀碑之以風¶
勵百代其亦可也不必襲大忠之名與厓山同¶
<pb:KR4e0108_SBCK_002-41a>¶
也拙見如此可否𦍒裁之幣金留面謝奉和佳¶
作三章近以附五羊驛送去不審經目否餘不¶
及¶
　　與左行人廷弼¶
片腦大惠也前此&KR0009;示傑作兼喻以風水所冝¶
感慰之極不審比日起居何如秋且盡矣拉何¶
山人駕扁舟岀扶胥口東望羅浮鐡橋之勝遂¶
登飛雲訪朱明洞天此其時乎因想足下䏻飄¶
然自適益覺某之匏繋扵病爲可厭也近藁十¶
<pb:KR4e0108_SBCK_002-41b>¶
數首録在别&KR0083;早晚東逰則此&KR0083;或可随行有¶
至飛雲頂且令從者歌之爲我通一語扵山靈¶
也呵呵黄秀才行令犬子專此馳&KR0049;基茗山蕉¶
貧者之獻于人止此勿𥬇¶
　　與光禄何子完(先生/門人)¶
乆别想念無已比年承貺不一張秀才南都還¶
又承&KR0009;到坐几一事老拙毎日飽食後輙&KR0578;目¶
坐竟日甚稳便也好事者或借出效爲之多荷¶
多荷近陳汝學報子完即日謝事歸矣不知其¶
<pb:KR4e0108_SBCK_002-42a>¶
實非也昔者致幣扵定山者儀多不足非子完¶
誰其𦔳之然以爲求文者可也爲老拙非也諸¶
公始作嘉㑹樓白沙以地參焉耳記者自有其¶
&KR0003;子完嘗一日在館下顧不䏻以謙恭自䖏掠¶
他人之羙以爲巳有耶竊爲子完不取也子完¶
出處語黙進退之冝子完自知之非老拙所䏻¶
與也獨憂定山先生平生故人或因子完之言¶
而爲斯文留意焉則未免爲識者所議且𥬇之¶
矣故具此白餘不悉¶
<pb:KR4e0108_SBCK_002-42b>¶
　　與羅一峯¶
大忠祠碑皎皎烈烈見先生之心矣可嘆可賞¶
諸生&KR0170;薫炙歸來又是一畨人物多荷多荷三¶
峯叙文并諸作實有意思但恐入未得禪耳先¶
生欲理㑹著述及諸外事莫&KR0002;且打疊令我潔¶
潔凈凈先生平昔所篤信者非朱紫陽乎非全¶
放下終難湊泊是紫陽語否門中有鄧秀才可¶
試問之幹異児也一日千里寧不厭家鷄耶一¶
𥬇餘不具¶
<pb:KR4e0108_SBCK_002-43a>¶
　　遺言湛民澤¶
孟子見人便道性善言必稱堯舜此以堯舜望¶
人也橫渠見人便告以聖人之事此以聖人望¶
人也吾意亦若是耳竊附孟子橫渠之後彼何¶
人㢤予何人㢤有爲者亦若是文王我師也周¶
公豈欺我㢤區區之意在覧者深思而自得之¶
既以&KR0009;民澤亦以告有志扵門下者咸得自勵¶
而日勉焉非但爲羙言以恱人也¶
與平湖語連日不如與賔州一尺簡易曰&KR0004;筮¶
<pb:KR4e0108_SBCK_002-43b>¶
告再三瀆瀆則不告此敎者之事夫豈有所隠¶
㦲承示教近作頗見意思然不欲多作恐其滯¶
也人與天地同體四時以行百物以生若滯在¶
一處安䏻爲造化之主耶古之善學者常令此¶
心在無物處便運用得轉耳學者以自然爲宗¶
不可不著意理㑹俟面盡之¶
民澤足下李世卿書來問守䑓者老朽以民澤¶
告之冷㷔并騰殆出楚雲之山盖以勉世卿使¶
求諸言語之外如世卿可惜平生只以歐蘇軰¶
<pb:KR4e0108_SBCK_002-44a>¶
人自期安䏻逺到賢郎在病可徐徐而來眼中¶
未有䏻奪公楚雲手叚也五月十二日䂖翁書¶
此學以自然爲宗者也承諭近日來頗有湊泊¶
處譬之適千里者起脚不差將來必有至處自¶
然之樂乃真樂也宇宙間復有何事故曰雖之¶
夷狄不可棄也今世學者各標榜門墻不求自¶
得誦&KR0003;雖多影響而已無可告語者暮㬌侵㝷¶
不意復見同志之人託區區於無竆者已不落¶
莫矣𦍒甚𦍒甚楚雲雖日望囬萬一髙堂意有¶
<pb:KR4e0108_SBCK_002-44b>¶
未安亦未可率尓行也珍重草白民澤進士¶
章乆處危地以老母在堂不自由耳近遣人徃¶
衡山問彼田里風俗㝷胡致堂住處古人託居¶
必有所見儻今日之圖可遂老脚一登祝融峯¶
不復下矣是將託以畢吾生非事逰觀也三年¶
之䘮在人之情豈由外㢤令之人大抵無識見¶
便卑闒得甚愛人道好怕人道惡做出世事不¶
得正坐此耳吾軰心事質諸&KR0017;神焉徃而不㤗¶
然也耶病中不欲多言𦍒以意推而盡之未可¶
<pb:KR4e0108_SBCK_002-45a>¶
草草也五月五日石翁書復民澤侍者¶
民澤足下去冬十月一日發來書甚好日用間¶
随處體認天理著此一鞭何患不到古人佳處¶
也章自去秋感疾迄今尚未平昔者髙堂未傾¶
病轍叩天願少假之年今廬岡之木且拱吾何¶
求㢤其未忘者衡山一念而已皇皇靈芝一年¶
三秀予獨何爲有志不&KR0556;其可念也夫其亦可¶
嘆也夫廷實近多長進但憂其甚銳耳子長病¶
且愈曰髙音耗亦無黄巾納婦舘中惟一之與¶
<pb:KR4e0108_SBCK_002-45b>¶
服周敎諸孫海北汪提舉向慕亦切作懐沙亭¶
扵海上此外有&KR0113;古書院冷香橋之作所費不¶
少恨無以成&KR0556;之耳民澤在郷安否禍福原扵¶
人情不可不仔細察也謾及之不一一戊午季¶
春三月&KR0004;二日䂖翁在碧玉樓力疾書¶
<pb:KR4e0108_SBCK_002-46a>¶
　　與荘定山¶
李上舎囬辱賻帛爲感承口諭比年手足作秋¶
風痺尚未全愈今專托范生徃視未知此生&KR0014;¶
了此疾否耶聞諸李學録之子數日前謝病䟽¶
已上甚慰翹企自古賢人出處不同世多議之¶
此豈衆人所䏻識㢤太虚近徃來石洞否向揮¶
使處不奉簡因見爲道下懇病中不一不一¶
　　又¶
不意㐫變太夫人奄棄榮飬前九月龍克温報¶
<pb:KR4e0108_SBCK_002-46b>¶
&KR0071;又得周文選書連&KR0083;不勝驚怛仰惟先生孝¶
徳純備不𦍒際此荼毒心死形留何可想儗伏¶
願撙哀自防勉副憂禱某支離之人不堪走哭¶
束芻之忱可見于此惟照察不具¶
　　與張廷實主事(先生/門人)¶
盗走海上及今不即料理令盡絶後難圖北方¶
信息不到耳竊以爲憂也順徳人謗李世卿由¶
呉獻臣王嶺南恠李世卿由某多言孟子曰愛¶
人者人恒愛之敬人者人恒敬之今之愛人者¶
<pb:KR4e0108_SBCK_002-47a>¶
人惡之敬人者人侮之與古不同置之勿復道¶
矣緝熈携家謁選不過白沙以書來别今有一¶
簡復之昨見范䏻用道定山事可怪恐是乆病¶
昏了也出處平生大分顧令児女軰得專制其¶
可否耶吾意定山爲窘所逼無如之何走去平¶
湖商量㡬日求活一齊誤了也緝熈畏天下清¶
議苦不肯承認耳今此簡與之更不道著一字¶
大海從魚躍長空任鳥飛何與吾事耶謾及之¶
　　又¶
<pb:KR4e0108_SBCK_002-47b>¶
孫侍御屏置公事千里一顧别後連枉數詩不¶
可謂無意扵區區者惜其所急者筆札間細事¶
某且引之扵道旣有以復之矣又慮薄俗不可¶
處喻人亦難不知我者且以我爲慢㑹間以一¶
言擴之使彼此有益幸甚幸甚¶
　　又¶
來詩感憤之速足慰所望著此一鞭無難扵天¶
下矣他人讀拙詩只是讀詩求之甚淺何足與¶
語此也抑猶有未盡者更諷詠之千周燦彬彬¶
<pb:KR4e0108_SBCK_002-48a>¶
&KR0006;萬變將可覩神明或告人&KR0006;魂靈忽自悟雖¶
拙作之淺陋能以是法求之恐更有自得䖏非¶
言語可及也犬子應科在省百凢可告敎之𦍒¶
毋吝¶
　　又¶
承示䟦語推之欲其髙反之欲其實用心扵内¶
者如是以示一之亦未灑然讀至贈行之作則¶
歛袵嘆賞不已林郡愽何日過五羊不留一字¶
耶舶司昨遣呉瑞卿携所作雲窩圖至白沙題¶
<pb:KR4e0108_SBCK_002-48b>¶
云&KR0002;個丹青可此翁雲窩自有主人封扁舟一¶
去無消息黄鶴樓前望五峯衡山之興勃然矣¶
未審開春䏻便行否耶湛民澤近無一耗廷實¶
䏻過白沙一話爲慰然未敢必也¶
　　又¶
陳留市𨼆使不遇陳后山黄涪翁一市傭而巳¶
耳雲谷老人李孔&KR0113;非吾廷實吾安知吾郡有¶
二賢士㢤得手書讀之喜而不𥧌所惜者拙疾¶
拘綴而雲谷巳老雲谷將不可得見則雲谷之¶
<pb:KR4e0108_SBCK_002-49a>¶
所有者吾安䏻揣摩之而得其真耶獨孔脩妙¶
年如廷實所稱非俛首當世之人也萬一他日¶
徃來雲水之便庶㡬一接其緒論以信吾廷實¶
䏻知人善取友以爲快也把渡人去復此病倦¶
不多及¶
　　又¶
承喻求靜之意反復圖之未見其可&KR0002;遂行之¶
秪益動耳惡在其䏻靜耶必不得已如來喻搆¶
所居旁小屋處之庶㡬少靜耳適與容一之論¶
<pb:KR4e0108_SBCK_002-49b>¶
李廣射石没羽曰至誠則金石可開又舉荘子¶
語云置之一處無事不辦此理殊可恱顧今老¶
矣惟日孳孳豈能及也并此告¶
　　又¶
得正月廿日書百錢自喜貧者&KR0003;金學能以此¶
自檢其過人逺矣甚賀甚賀斬釘截鐡工夫當¶
自益但須由其道耳由其道而徃無逺不至也¶
或謂廷實氣髙好自是不䏻下人比&KR0026;與民澤¶
諸作殊有意思未必盡如或者之論也大抵虚¶
<pb:KR4e0108_SBCK_002-50a>¶
巳極難&KR0002;䏻克去有我之&KR0059;當一日萬里其它¶
徃來踈數不計也睡起憒憒不多及¶
　　又¶
譬之謌曲遺響直唐調耳近見偶拈諸作斬新¶
以爲絶倡而何求和者多耶百凢如人飲水冷¶
暖自知老朽所望扵賢夫豈淺淺㢤此㨿景元¶
口告李子長懐集之行恐未免内顧之慮䏻照¶
之否石翁白廷實地曹¶
　　又¶
<pb:KR4e0108_SBCK_002-50b>¶
數旬來無一的便故不奉問後山不意騷擾崐¶
岡之焚玉石雜䖏䏻無誤傷者乎承示諸作驟¶
看似勝前細㸔詞調欠古無優柔自得忘言之¶
妙看來詩真是難作其間起伏徃來脉絡緩急¶
浮沉當理㑹處一一要到非但直&KR0003;岀本意而¶
已此亦詩之至難前此未易語也文字亦然古¶
文字好者都不見安排之跡一似信口&KR0003;出自¶
然妙也其間體制非一然本扵自然不安排者¶
便覺好如栁子厚比韓退之不及只爲太安排¶
<pb:KR4e0108_SBCK_002-51a>¶
也據拙見如此不審然否世卿修志邑中近方¶
下手其行恐在冬春之間厓山之逰不遂約秉¶
常早晩可得一㑹否近稿頗有之倦不多録俟¶
續&KR0009;¶
　　又¶
簡復張君席珍足下㒒知秉常秉常知足下故¶
不待面知足下過人逺矣老拙無所爲但&KR0133;足¶
下軰䏻𣗳立扵世俾斯文有頼𦍒甚𦍒甚&KR0170;示¶
諸作徤逸可愛但得稍入規矩乃佳耳拙稿數¶
<pb:KR4e0108_SBCK_002-51b>¶
篇録去以代靣語浮謗未息老母眠食不忘甚¶
無&KR0147;不多及¶
　　又¶
時矩語道而遺事秉常論事而不及道時矩如¶
師也過秉常如啇也不及胥失之矣道無徃而¶
不在仁無時而或息天下何思何慮如此乃至¶
當之論也聖人立大中以敎萬世吾儕主張世¶
道不可偏髙壞了人也重作别章感感夜坐第¶
二篇佳復時矩對病之藥也蒼梧歸後人事益¶
<pb:KR4e0108_SBCK_002-52a>¶
冗煩暑爲災起倒不供行期尚在後八月也都¶
憲有意催促緝熈廷實只在明年春夏間行耳¶
俟面旣¶
　　又¶
近來弊邑夜㓂甚扵前日有盡殺一家十餘口¶
者矣地方如此不可不蚤爲之所况有大扵此¶
者乎意欲&KR0556;省城内求一地頗幽僻且寛廣及¶
此時築室奉老母居之適得白洲口信亦惓惓¶
以此爲言與鄙意正合需者事之賊見㡬而作¶
<pb:KR4e0108_SBCK_002-52b>¶
不俟終日可也𦍒爲我裁之數日後令児軰詣¶
左右聴處分也所欲與語非筆札所䏻盡非相¶
愛深者告且宻之切嘱切嘱¶
　　又¶
半江改稿翻出窼臼可喜學詩至此又長一格¶
矣前軰謂學貴知疑小疑則小進大疑則大進¶
疑者覺悟之機也一畨覺悟一畨長進章&KR0004;學¶
時亦是如此更無别法也凢學皆然不止學詩¶
即此便是科級學者須循次而進漸到至䖏耳¶
<pb:KR4e0108_SBCK_002-53a>¶
近稿録在别&KR0083;别後所作惟此耳緝熈諸稿覽¶
畢還一字章復廷實心契前日半江遣子來白¶
沙拜謝至則仙舟行矣𦍒照¶
　　又¶
章因起倒傷煩諸疾乗之自汗耳鳴心氣虚損¶
肌膚由是不實得七月五日書承養生在去其¶
害生者章之病多自取由不介意生死故一切¶
任之今則末如之何矣古人漏舡之喻良有以¶
也他日見雲谷丈人試爲叩之曰閭丘之命將¶
<pb:KR4e0108_SBCK_002-53b>¶
懸扵豐干之手屈平數語盡攝生之妙或者知¶
之而爲之弗蚤終亦無&KR0024;扵漏舡不如探嚢中¶
一丸與之又恐分薄縁淺者無以當之如何書¶
中㫁制平湖去&KR0556;章亦未敢率爾盖一時事體¶
所関萬一有甚難處者非但欲存忠厚而巳俟¶
更得其曲折詳細是非不難見也别&KR0083;報𡊮徳¶
純來按治陳&KR0022;伯死扵道路此扵天命亦何所¶
増損而使人動念耶是豈無害扵生終不如坐¶
忘之愈也¶
<pb:KR4e0108_SBCK_002-54a>¶
　　又¶
近得林子逢書頗悉平湖&KR0130;任來消息大都(是/雅)¶
不勝俗寡不敵衆非但所執者古之道祖宗來¶
制典昭昭亦依不得了可歎可歎緝熈此岀固¶
不得已終是欠打筭聞去秋九月巳在告此直¶
圖歸計耳别無分付也秉常想巳&KR0556;道前承&KR0009;¶
手䟽賻帛謹已拜領感感歐太素傳好章舊亦¶
聞郷里有此人但不得其詳耳周文都如省託¶
渠一訪雲谷老𨼆竟以疾弗果此老自世外恐¶
<pb:KR4e0108_SBCK_002-54b>¶
亦未易謁也溽暑不審體况何似朋友凋落交¶
道陵夷士風頽靡莫甚此時置之勿以汚筆墨¶
可也¶
　　又¶
左廷弼遺來白金二十两簡中疑似&KR0002;只岀扵¶
東白借𦔳之意則㒒巳辭之矣㑹問爲叩其的¶
還一字東白販&KR0083;失利故不欲受¶
　　又¶
曩辱佳章并賀儀媿感千萬李世卿行時諸友¶
<pb:KR4e0108_SBCK_002-55a>¶
追餞倥&KR1555;不及奉簡亦謂與世卿相知不待面¶
安事簡耶世卿闊逹善評文想青燈對榻髙論¶
層出麗澤之益多矣更兾寛廣以來天下不一¶
之善别有贈章勿愛垂示¶
　　又¶
承示諸作以拙者觀之近體可驟看乆看則别¶
古選&KR0379;看便不似不知平日與秉常論者何如¶
以吾子之才加以㴠飬之力乆當得之未用催¶
促也拙庵記文字議論好非拙者可及但不知¶
<pb:KR4e0108_SBCK_002-55b>¶
較扵古人情性氣𧰼又何如也更須自討分暁¶
大作規模不堕落文士蹊徑中乃佳也九月四¶
日章復廷實廬墓詩若未登卷請更作¶
　　又¶
近作皆已經目詩不用則已如用之當下工夫¶
理㑹&KR0026;古人用意深處學他語脉徃來呼應淺¶
深浮沉輕重疾徐當以神㑹得之未可以言盡¶
也到得悟入時随意一拈即在其妙無涯毎見¶
所作只是潦草如忙中應事無味可味大畧如¶
<pb:KR4e0108_SBCK_002-56a>¶
此難一二指㸃病痛處欲告又恐見難而止反¶
爲所沮故不欲輙言耳子長亦未有捉摸撞來¶
撞去不知如何用心也如李世卿平日自&KR0018;至¶
論詩則以爲甚難不敢出一語亦近方得覺也¶
秉常南亰&KR0009;來諸稿讀之不䏻竟又不知所養¶
者近來何如也别&KR0083;録去拙作閑呼子長共讀¶
之懐世卿末一聮以問容一之亦不能了知音¶
者真難得也正月人日石翁書復廷實侍者前¶
柬相逹見漢清嘱勿漏恐倉卒生謗也草率石¶
<pb:KR4e0108_SBCK_002-56b>¶
翁云¶
　　又¶
半江十詠接引意然有次第前後一一相照求¶
柬所爲作一䟦爲此號者謝徳明居邑之南郭¶
疇昔有桓温少年之習喜其勇扵改革閉戸不¶
出與俗交者四年矣郷曲徃還忠扵門下者也¶
䟦中畧見此意然亦不必專繋其人也若興動¶
和拙詩亦可不必䟦也髙作毎見跌蕩可喜但¶
不知置之古人文字中䏻入得他規矩否如王¶
<pb:KR4e0108_SBCK_002-57a>¶
節婦墓表只以信手冩岀古之作者意鄭重而¶
文不煩語曲折而理自到此等䖏似未能無少¶
缺也何如觀其言可以知其人彼沉酣世味者¶
&KR0378;滓滿腔又惡可與論此㢤讀漳州功徳碑&KR0376;¶
句别&KR0083;録上两山先生一𥬇得便即&KR0009;去也餘¶
不悉¶
　　又¶
承屢&KR0009;示近作得之憂病之中雋永之味咀嚼¶
不來㝷常喜言詩值小煩惱開卷釋然今則末¶
<pb:KR4e0108_SBCK_002-57b>¶
如之何矣合是障得重後與物扞挌非干詩力¶
弱打不破也蔵之篋中以俟他日披閱¶
　　又¶
文祥兄弟&KR0071;逝甚可憫也存者季弟諸姪䏻不¶
墜其家業否文祥始從湖西㳺頗見意趣後爲¶
仕進累心遂失其故歩至不得一第而死是亦¶
命也夫人生㡬何徒以難得之&KR0010;月供身外無¶
益之求弊弊焉終其身而不知悔惜㢤頑姪景¶
鍾最爲老母所愛今之亡也正如來詩所謂柰¶
<pb:KR4e0108_SBCK_002-58a>¶
何柰何老朽此旬來體中頗熱甚無&KR0147;不一一¶
　　又¶
李世卿(承箕也)不逺數千里來訪白沙朝夕與¶
之談英偉特逹鄙陋當世欲扵聲利外立脚者¶
非但文辭之工而已期過秋方還嘉魚因便䏻¶
一來㑹否耶¶
　　又¶
柬所&KR0009;興壼字韻下五首遣辭寛緩稍就沉著¶
可以望作者之庭矣謂非學力可乎自餘皆不¶
<pb:KR4e0108_SBCK_002-58b>¶
及此至日在病數首近日方&KR0009;到近作皆勝舊¶
聲口與拙作相近可愛可愛晦翁自云&KR0004;學陶¶
詩平仄皆依韻閉門两箇月方得逼真自古未¶
有不專心致志而得者更望完養心氣臻極和¶
平勿為豪放所奪造詣深後自然如良金羙玉¶
略無瑕纇可指摘&KR0002;恣意横爲詞氣間便一切¶
飛沙走石無老成典雅規矩蕩然識者𥬇之台¶
字韻首句以閑字易眠字何如間字韻第二句¶
當改途字韻俯慙作每慙佳目昏筆駑不䏻一¶
<pb:KR4e0108_SBCK_002-59a>¶
一¶
　　又¶
乆病未脫體猥&KR0170;督府鄧先生數年知待之厚¶
無以報之甚懸懸也昨承見示和荅督府見&KR0009;¶
髙作病中牽勉次韻一首少見區區近見邸報¶
亰師戒嚴正求才如不及之時也東山先生爲¶
天下属望不見起取甚以爲疑故末聮及之雖¶
受饒舌之誚所不敢辭也&KR0038;家安危所繋全視¶
用人如何耳且如我两廣地方雖逺然用人小¶
<pb:KR4e0108_SBCK_002-59b>¶
大得失事體則無二致人才有無顧作興如何¶
耳&KR0828;指揮可用之才乆&KR0013;誣在獄人共惜之當¶
道處分如此因循不决下人不免有疑且將以¶
&KR0828;某爲覆轍而怠扵立事此事雖㣲所𨵿扵&KR0038;¶
家用人之機當轉移以救一時之弊則甚急也¶
&KR0002;見督府言次可及無吝一言謂此能分理一¶
人之寃尤未也有益扵地方用人有益扵&KR0038;家¶
不可不慮也切嘱切嘱¶
　　又¶
<pb:KR4e0108_SBCK_002-60a>¶
得定山三月九日書云扵是月告病不識此㡬¶
發之早晩在考察前尚有一分之&KR0003;在考察後¶
則更無&KR0003;矣拙詩云百年將滿日心亂不成詩¶
易曰見㡬而作不俟終日竟何謂㦲據如是殆¶
不可開眼衡山之行吾其可已耶緝熈書中怨¶
非已者云一渉䆠途即爲棄物天下固有棄之¶
者矣章何敢棄朋友也報帖即封&KR0009;緝熈雖非¶
所喜然不可不報也五月十八日石翁書于碧¶
玉樓雨中廷實閱此簡畢有便轉&KR0009;民澤可也¶
<pb:KR4e0108_SBCK_002-60b>¶
　　又¶
省城之遷不决緩急無所歸决恐于累扵人今¶
&KR0010;創&KR0113;祠墓凢五處財用竭矣不如且置之近¶
聞緫督之請扵上萬一東山復來地方可以少¶
安亦未可知也廷實念我深不自知其傷扵饒¶
舌昨見白洲憲長問何以不决老朽不敢盡言¶
正爲此也盖有離世樂道如戴簡以居東池之¶
地然後可當弘農公之賜主之以鄭公司馬在¶
康節則可無康節之才與量豈不爲識者所譏¶
<pb:KR4e0108_SBCK_002-61a>¶
乎有可得之𫝑無可受之義取舎之間甚不茍¶
也亮之亮之¶
　　又¶
承示楊栁之曲情蹙辭盡㡬不可讀樂莫樂&KR0006;¶
新相知悲莫悲&KR0006;生别離騷人真得此心所同¶
然耳沿途遇便風得一字爲慰慎無&KR0002;區區之¶
&KR0180;也近來弊郷東西盗刼連夜白石譚蘭雪一¶
家遭害馬黙齋軰剥床以膚可畏之甚眼中惟¶
&KR0828;舜祥可委捕盗一事顧今無可告語者未信¶
<pb:KR4e0108_SBCK_002-61b>¶
而言將不免扵人之我疑况扵欲取一善之長¶
而遺衆疪之短主者豈䏻聴此一夫之言而遽¶
爲之予奪㢤但爲郷里憂盗之至不得已而有¶
言耳見子長&KR0009;定山先生詩可是率爾定山豈¶
可輙&KR0009;以詩耶後生且存取謙退此進學之地¶
也仁夫㑹間多爲申覆見示諸作實有意思更¶
不奉字章白廷實從者¶
　　又¶
前後&KR0009;到病中志喜及冩懐諸作讀之嘆曰進¶
<pb:KR4e0108_SBCK_002-62a>¶
修在我成我者天也两山先生識量終非時流¶
可比前此廷實不以出䖏之義告豈非惑耶今¶
而後父子間自爲(知己/他人)莫䏻與也𦍒甚𦍒甚漳¶
州功徳碑絶不𩔗時様文字亦一竒也中秋食¶
冷芉腹中作痛連日痛已當爲作絶句詩&KR0009;漳¶
州託林蒙庵刻于功徳碑隂以彰太守之羙可¶
否俟報¶
　　又¶
近承&KR0009;示手稿讀之比舊稍勝莫有悟入處否¶
<pb:KR4e0108_SBCK_002-62b>¶
秉常亦毎有新得大抵辭氣終欠自然廷實乗¶
快時有觕硬處不𩔗此情性所發正在平日致¶
養到醇細䖏則發得又别章告廷實侍者稿通¶
五&KR0083;看畢煩&KR0009;秉常以代一簡¶
　　又¶
秉常近㑹否何乆不聞耗也前承録示贈安指¶
揮詩序讀之令人快意亦一時傑作也章閑居¶
和陶淵明古詩十餘篇一二篇中頗自以爲近¶
之欲録去一𥬇未䏻也廷實近作詩否不必作¶
<pb:KR4e0108_SBCK_002-63a>¶
不必不作道固爾也近看𥙊鱷魚文作絶句云¶
刺史文章天下無海中靈物識之乎可憐甫李¶
生人世不及潮州老鱷魚録去一𥬇¶
　　又¶
𡊮侍御無病暴卒扵龍川其跡可駭不審當道¶
何以處之張兼素一病遂不起昨見李僉憲云¶
此訃得之朱茂恭侍御當是的耗也天道扵善¶
人如此如&KR0038;家何平生交舊凋謝殆盡聞此殆¶
不䏻爲情也哭而爲之緦踰月乃已&KR0147;以申吾¶
<pb:KR4e0108_SBCK_002-63b>¶
心而已两山先生近眠食何似服藥見効否古¶
今庸醫誤處方殺人如麻此不可不慎也非乆¶
遣犬子徃奠徳純先生不知柩行在何時便示¶
一字近稿奉&KR0009;廷實見意承惠書已悉近况行¶
人告急不及奉簡惟心照¶
　　又¶
右稿&KR0009;東所收閱病乆轉覺淹淹無以自觧倘¶
還一字以自廣是所望也卜者多云此病至立¶
冬節脫體立冬在今九月二十四日去此不逺¶
<pb:KR4e0108_SBCK_002-64a>¶
今病如此恐未爲的断如何如何只得順受而¶
已此外更無他可仰廷實將安爲我謀㦲淹病¶
之餘&KR0147;此草草¶
　　又¶
承欲學詩自古未有足扵道而不足扵言者也¶
學人言語終是舊套子長病小愈曾親見之否¶
耶子長服黄栢不死必且以黄栢爲有㓛諸君¶
爲子長憂黄栢也白沙村裏老人呈縣發去渡¶
船一夫造言百啄交扇亦有數乎㦲數旬來左¶
<pb:KR4e0108_SBCK_002-64b>¶
手足不仁毎扵中夜起坐卜者謂必至大雪前¶
後疾乃可平是亦數也寳安道白日殺人可畏¶
北方信息近復何如民澤還増江非乆龔志明¶
亦還潮地方多虞朋友各散萬一不免避㓂之¶
行柰何病卧山樓如在井底凢有聞但頻示數¶
字切望切望九月十三日章簡復廷實足下送¶
丁一桂詩不可不作&KR0556;附來登卷石齋書¶
　　又¶
承喻岀䖏與迯患兩事此重則彼輕足下之論¶
<pb:KR4e0108_SBCK_002-65a>¶
偉矣但須觀今日事體所𨵿輕重大小酌以淺¶
深之冝随時屈信與道消息&KR0002;居東微服皆順¶
應自然無有凝𣻉孔子曰知㡬其神乎今以衆¶
人有滯之心欲窺聖人至神之用恐其不似也¶
更似他日面論以决之見示與時矩詩痛至然¶
知其不䏻囬矣惜㢤先夫人挽詩不詳善行只¶
如此亦何益扵死者&KR0147;以紓足下哀思耳奉去¶
𦭘筆書通六&KR0083;凢書視筆楮工拙固不䏻工也¶
勿訝¶
<pb:KR4e0108_SBCK_002-65b>¶
　　又¶
廷實守道無求扵人携十數口在路日飯米一¶
斗何以給之使内不遺扵親外不欺扵君進退¶
取舎㮣以義此古人難之非直今日也自廷實¶
别去毎念廷實至此世之論人物者觀其外而¶
遺其内以是爲非以非爲是者多矣在人自審¶
處何如古人不必盡賢扵今今人不必不如古¶
但當日勉其難勿輕自恕此則區區所望扵廷¶
實者不敢不盡也李子長在館中已半月梁貢¶
<pb:KR4e0108_SBCK_002-66a>¶
士告行草草奉此不䏻悉不䏻悉别詩奉懐廷¶
實世卿録與世卿&KR0083;此不再書¶
　　又¶
傳曰道在邇而求之逺事在易而求諸難又曰¶
行之而不著焉習矣而不察焉終身由之而不¶
知其道者衆矣聖賢敎人多少直截分暁而人¶
自不察索之𣺌茫求諸髙逺不得其門而入悲¶
乎次韻廷實見&KR0009;二首其言因廷實而發非專¶
爲廷實也¶
<pb:KR4e0108_SBCK_002-66b>¶
　　又¶
承録&KR0009;近稿讀之作者如是豈易得然便謂之¶
然竊恐未然不審廷實自視以爲何如也言詞¶
不能盡人詞氣足以見人有諸内形諸外識者¶
觀之思過半矣故老朽嘗謂文字之學非也學¶
豈在詩耶廷實資甚明敏當以古之立言者自¶
期彼汲汲扵人之賛毀無病而呻吟&KR0002;是者亦¶
何與論斯理也病中不多及¶
白沙子卷二(終)¶
<pb:KR4e0108_SBCK_002-67a>¶
