# -*- mode: mandoku-view -*-
#+TITLE: 陳白沙集
#+DATE: 2015-09-23 10:28:00
#+PROPERTY: JUAN 2


　書簡¶
　　與西涯李學士¶
相别六十年邇者不通問於京師然自周文都¶南歸後
先生之音耗遂絶於耳曩聞先生在喪¶且歸長沙無一
知舊自北京來者無可問其詳¶不敢奉狀每一見周生
相與悵然久之尚未審¶所值何艱長沙無舊業未必可
<pb:KR4e0108_WYG_002-1b>
歸當歸何處也¶近者白洲李憲副過寒舎乃知先府君
塋于都<md:KR4e0108_SBCK_002-1b>¶下嬴博之葬古今未必以為非然亦有非其情¶
之所安顧吾力有所弗及萬里外某能亮先生¶之心也
奈何奈何居今之世欲超然無累於心¶無累於後先生
計之亦熟矣然事往往有不期¶而至非人思慮所能及
惟在我者所當盡而或¶牽制於外為之弗豫至不可為
然後圖之亦弗¶及矣此亦先生平昔所嘗慮及漫一道
之耳頃¶歲承惠貞節堂八詩真嶺南竹枝也李世卿已
<pb:KR4e0108_WYG_002-2a>
収入縣誌門户之光非言語可謝也籐蓑尚欠<md:KR4e0108_SBCK_002-2a>¶補章能
復賜之否乎世卿自去年首夏至白沙¶臈然後歸蚤晩
會試入京區區衰病百狀問之¶可知己去秋得時用一
書足慰鄙懐他人愛我¶不如時用先生諒能悉之也張
進士行附此不能¶盡所欲言粗絹二疋表忱外苧一端
奉時用不¶别具¶
　　與鄧督府¶
翰林院檢討古岡病夫陳某再拜復書督府都¶憲鄧大
<pb:KR4e0108_WYG_002-2b>
人先生執事某不得望見於執事五十<md:KR4e0108_SBCK_002-2b>¶年矣南海野人
徒抱迂拙不可為世用執事鴻¶猷盛烈聲聞四達皎如
日星之照臨甚賀甚賀¶兹者伏蒙手書錫之名香歲厯
别奉鈞帖令本¶縣月給白米一石撥人夫二名不敢當
不敢當¶執事所稱逋野誠隱逸士如今日之賜使逋等¶
受之宜也其不受未見其讓之過也某何敢自¶列於古
之名流哉某無寸善可以及人有田二¶頃耕之足以自
養而又受賜於當道以自列於¶古之名流其怠於自修
<pb:KR4e0108_WYG_002-3a>
亦甚矣引領蒼梧衰病<md:KR4e0108_SBCK_002-3a>¶無由自致拙作一首紀述仁政
傳示嶺海以彰¶盛徳餘二小詩以撰慈元記望西涯閣
老以請¶祀典望督府共成東山之美此野人之志也伏¶
乞鈞裁¶
　　與朱都憲¶
頃者獲拜執事於蒼梧十餘年間執事之心不¶忘乎僕
與僕願見執事之誠交慰並沃於一堂¶之上一日之間
至矣盡矣執事負一世之豪才¶際百年之嘉會故能受
<pb:KR4e0108_WYG_002-3b>
知於當宁進位都憲奉<md:KR4e0108_SBCK_002-3b>¶璽書督三軍以經營於一方誰
不瞻仰誰不歸¶戴僕一介書生生長東南聞見寡陋徒
負虚名¶無補於世乃蒙追憶十餘年相與尺牘往來之¶
雅而賜見焉幸甚幸甚僕之齒非少然以方於¶執事則
為後進執事先生長者也長者有問不¶辭讓而對非禮
也隱而不告非禮也僕之始至¶執事問以出處僕未敢
率爾執事又益之以薦¶進之説且令回自决之僕於是
乎若負芒刺避¶席而不敢言慚也退而思之又大慚也
<pb:KR4e0108_WYG_002-4a>
明日具<md:KR4e0108_SBCK_002-4a>¶以情告且言其不可當是時也執事亦見僕之¶
顔色乎始者僕欲往見執事於蒼梧凡三復計¶之而後
果行誠以執事之賢固所願識然自念¶二三十年所守
進退之節一旦由此而變亦不¶能不少踧踖也况諭之
以薦進之説耶僕竊以¶為執事好崇奬人之善偶見一
士少異乎人亟¶以此言寵之使勉乎善云耳不然則將
悼其窮¶且老踽踽焉無所與同恤恤焉無所與歸故問¶
而遣之使自為祿仕之計焉耳不然執事之明<md:KR4e0108_SBCK_002-4b>¶足以照
<pb:KR4e0108_WYG_002-4b>
物豈不知僕之駑鈍不可驅䇿而思進¶之萬里之途也
執事又以韓退之之事見朂退¶之雖賢不及孟子孟子不
肻枉尺直㝷退之以¶書千宰執僕固不得舎孟而學韓
也僕之歸白¶沙幾一月矣鄉之逢掖士無日不來問詢
僕告¶以所接盛徳之光莫不鼓舞興起信乎徳之流¶行
速於置郵而傳命也惟是進退出處之念尚¶日往來於
心誠懼執事所以待僕者如此而人¶之知僕者淺也此
意已託丘侍御達之左右不<md:KR4e0108_SBCK_002-5a>¶審亮之否乎未能黙黙伏
<pb:KR4e0108_WYG_002-5a>
此布聞且以代面謝¶惟少垂鑒焉¶
　　又¶
陳某頓首啓伏䝉今月十八日遣使降臨衡茅¶惠以羊
酒粟楮諸儀君子之賜光動閭里顧愚¶何人可以當此
恭惟執事位髙而望重徳博而¶民化而恒患乎善之不
彰士罔攸勸故能尊重¶名教秩秩其儀以興起山林之
遺逸大哉執事¶之心僕雖駑鈍敢不夙夜秪奉然僕竊
觀來諭<md:KR4e0108_SBCK_002-5b>¶之言大意欲勸僕出仕耳非直勸之且加責焉
<pb:KR4e0108_WYG_002-5b>
是故出於愛僕之誠而僕之心亦未有蒙照察¶者何則
掇科登仕固僕之素志抱病違時非僕¶之得已僕自染
疾來六七年間每遇疾作徧身¶自汗若雨或遭數月不
止既止復作畏勞怯冷¶沉綿反復元氣䆮耗力加防慎
庶幾保全而母¶氏年益髙百疾交苦是以未能出門耳
假令僕¶疾愈可以出矣而忘親之老豈人之情也哉在¶
親為親在君為君無所往而不然矣夫天下之<md:KR4e0108_SBCK_002-6a>¶理至於
中而止矣中無定體隨時處宜極吾心¶之安焉耳若昔
<pb:KR4e0108_WYG_002-6a>
之李宻是也宻被徵時宻之心¶蓋自揆安於事劉則止
為中而行非中也今若¶槩以聖賢出處之常責宻以必
仕恐非宻之心¶宻之心天理之時中也僕今自處亦欲
無愧於¶宻耳執事信以為何如哉願終教之僕不敢固¶
執也承録示諸公子文稿筆勢滔滔有氣燄當¶是一才
子可畏可畏若導其志使不差開其學¶使有益又在教
者何如耳使回謹此申覆辰下<md:KR4e0108_SBCK_002-6b>¶哭一姪婦故言無文采
伏乞台照
<pb:KR4e0108_WYG_002-6b>
　　又¶
陳某啓伏承此月二十四日都憲老大人命使¶降臨衡
茅諭令某即日起程赴京春闈在邇不¶許推延聞命悚
惶為慰為懼伏念某質本庸愚¶賴䝉聖朝作養于兹
三十餘年雖無用世之¶才竊有忠君之志其未仕也豈
果於自為而忘¶世哉誠欲吾身親見之豈不知時之可
為哉¶執事知之久而愛之深既重之以手書復勤之以<md:KR4e0108_SBCK_002-7a>¶口喻執事於後進拳拳接引如此某雖駑疲豈¶無飛動
<pb:KR4e0108_WYG_002-7a>
之意哉直以受氣不豐病與年長去年¶秋自汗纔息因
得進謁執事於蒼梧比歸途間¶冒風舊病㝷發至今年
七月初寒熱交攻自汗¶猶劇而必欲驅此疾羸之軀行
於風波之途萬¶一不虞雖悔何益伏願執事垂日月之
明擴天¶地之量假之歲月俾得調治疾愈之日自行起¶
程赴部不敢推延以負尊命干冒威嚴某不勝¶戰越之
至<md:KR4e0108_SBCK_002-7b>¶　　與劉方伯東山先生
<pb:KR4e0108_WYG_002-7b>
餘冦未殄先生得無為百姓戚戚耶比聞下令¶各鄉村
自為城守伏計當道憂民之至必無過¶舉恨未得其詳
耳曹匪石抵家病即愈先生冒¶大暑負疴而出動靜勞
逸仕與止固不同也未¶涯瞻奉謹此申忱匪石所徴樂
記文字已託鄒¶汝愚具稿早晩録上轉達¶
　　又¶
亡妣墓於小廬山居舎之旁襄事於乙夘夏四<md:KR4e0108_SBCK_002-8a>¶月八日
去始喪才四十日耳萬里一疏無任哀¶感之至厓山慈
<pb:KR4e0108_WYG_002-8a>
元廟久完但未立主耳拙記録¶去想已經目若西涯閣
老有作用之制中别無¶佳思作得文字强勉塞命無以
老朽為嫌也祀¶典記當與西涯閣老圖之屢聞先生上
疏乞休¶致然每於邸報中未見端的未審何如也近陳¶
進士茂烈過寒舎與語東山先生告歸西涯閣¶老留之
疑先生未能去者以此故也¶
　　又<md:KR4e0108_SBCK_002-8b>¶得五月二十日書良慰想仰先生即日命駕還¶東山山
<pb:KR4e0108_WYG_002-8b>
靈輒喜雖然先生不忘天下之心山靈¶未必識也章近
有衡山之約去東山非甚逺他¶日東山漁釣之暇尚能
索我於朱陵洞中否耶¶昔者寄去慈元記稿幸一字批
破還示為感¶
　　又¶
賞倪指揮知感激矣弊邑民得免於盜賊水火¶之害公
一瓢酒之力耳活國者手段固如是耶¶感服感服里人
問徭役告以昔者舟中所聞聽<md:KR4e0108_SBCK_002-9a>¶者雀躍交慶如赤子之
<pb:KR4e0108_WYG_002-9a>
慕慈母不審比日斟酌¶何如捄民水火之中惟恐其不
早也貪官汚吏¶侵漁百姓甚於盜賊此輩不除雖有良
法美意¶孰與行之竊謂徭法雖更必痛懲一二貪黷然¶
後法行之可久也祭田事料理恐未免水火之¶相射欲
乞少緩裁之如何恃愛饒舌¶
　　復彭方伯書¶
古岡陳某薰沐頓首復書大方伯彭大人先生¶執事新
凉惟台履吉慶去冬林别駕過白沙得<md:KR4e0108_SBCK_002-9b>¶執事手書後又
<pb:KR4e0108_WYG_002-9b>
得所寄絶句詩具悉雅愛繼又¶聞諸人執事以賤名汚
薦尺天官以執事之言¶為重亟賜允行近者蒙遣守令
降臨衡宇書幣¶煒煌先後疊至太守執&KR1400;宣喻於庭曰
是大方¶伯彭公使某歸陳白沙徴幣也聞命兢惶罔知¶
攸措執事當世之豪傑也吾黨以執事為模範¶斯文以
執事為司命廟堂以執事為柱石執事¶一嚬笑一舉措
天下將視以為輕重取舎甚哉¶執事之動不可輕也僕
本麋鹿之性者也雖少<md:KR4e0108_SBCK_002-10a>¶讀書全無抱負中歲閉門惟近
<pb:KR4e0108_WYG_002-10a>
藥餌好事相傳¶類多失實執事徒信人言以為可用斯
名一出¶士類揚之閭里榮之僕不知何以得此於執事¶
意者方今之俗亷恥未興將以興之歟奔競未¶抑將以
抑之歟不然執事眼髙一世必不以天¶下之望負天下
之人也夫天下非誠不動非才¶不治誠之至者其動也
速才之周者其治也廣¶才與誠合然後事可成也孔子
曰如有用我者¶朞月而已可也三年有成聖人過化存
神之妙<md:KR4e0108_SBCK_002-10b>¶不可一二窺測天下不動不治動以治之聖人
<pb:KR4e0108_WYG_002-10b>
與學者一爾未有不須誠以動不須才以治者¶也如僕
者忠信不修章句為陋才既不足以集¶事誠又不足以
動物徒以虛名玷汚薦尺進則¶無益於事徒喪所守以
上累執事之明止則人¶將以我為固守一節非通於道
者亦非所以立¶大中而奉明訓也二者之慮往來乎胸
中幾日¶而後决之子使漆雕開仕對曰吾斯之未能信¶
開以夫子為的者也夫子不能使之仕何則人<md:KR4e0108_SBCK_002-11a>¶之知己
不如已之自知茍未信也師不能强於¶弟子僕自知甚
<pb:KR4e0108_WYG_002-11a>
明惟謹素履罔俾玷缺庶幾丘¶園之義尚足以少禆明
時奔競者愧而恬退者¶勸亦僕所以報執事之萬一也
若曰可以仕焉¶僕不知其可也矧今自汗又作俯仰或
過衣裳¶盡濕此亦郡守所目擊設任之勞事何以堪之¶
伏惟執事察僕之志矜僕之愚而弗强焉幸甚¶幸甚¶
　　與陶方伯<md:KR4e0108_SBCK_002-11b>¶比聞在師中能坐馬矣幸甚幸甚周二來得書¶人情世
態相見多不合奈何處之交游中有不¶勸人進者乎某
<pb:KR4e0108_WYG_002-11b>
獨不然是以退為進也非髙明¶莫能亮之承問改題諸
墓石可否書法與銘旌¶略同所以存其名不當云某府
君忠烈公則書¶其自得於先朝者至顯矣後來恩典
所加宜¶列諸神道碑不必改題也李世卿久在館中恐¶
要知不多及¶
　　又<md:KR4e0108_SBCK_002-12a>¶潭溶拘留稻舫稱大府中差人果出於尊意否¶耶乞降
指揮比歲鹹田之入僕於執事所謂待¶晏子而後舉火
<pb:KR4e0108_WYG_002-12a>
者也然非鄧馬二生僕安得坐¶享此田哉僕與二生約
每歲入三分於僕猶以¶為愧焉黄田第四蓢諸姪與易
賛共成之賛比¶二生用力尤難所費十未酬一伏惟執
事擴造¶化之量垂不朽之仁念僕平生不茍取之小亷¶
不負人之小節無易舊圖則僕始終受賜大矣¶恃愛輕
凟不罪<md:KR4e0108_SBCK_002-12b>¶　　與歐總戎¶
逺枉專使下問某不幸今年二月間先妣下世¶自是以
<pb:KR4e0108_WYG_002-12b>
來憂病相持不復知有人世事忽枉¶手教具審朝廷
大閫外之任寄於公府江之¶患已平可賀可賀雖然平
蠻之頌老朽竊念公¶忘之昔者斷藤峽凱歌適足為韓
公之累此廣¶右之役所以有煩於今日諸公也公識量
宏逺¶所到豈可涯方地方復民業惟公留意焉病畏¶多
言感公厚愛故及此幸勿示他人以為詬也<md:KR4e0108_SBCK_002-13a>¶厚賜謹已
拜領感怍無量南井昨為致區區於察¶院此不贅¶
　　復張東白内翰
<pb:KR4e0108_WYG_002-13a>
承諭義理須到融液處操存須到灑落處僕僻¶處海隅
相與麗澤者某輩數人耳抱愚守迷無¶足以副内翰期
待之重然嘗一思之夫學有由¶積累而至者有不由積
累而至者有可以言傳者¶有不可以言傳者夫道至無
而動至近而神故¶藏而後發形而斯存大抵由積累而
至者可以<md:KR4e0108_SBCK_002-13b>¶言傳也不由積累而至者不可以言傳也知
者¶能知至無於至近則無動而非神藏而後發明¶其幾
矣形而斯存道在我矣是故善求道者求¶之易不善求
<pb:KR4e0108_WYG_002-13b>
道者求之難義理之融液未易言¶也操存之灑落未易
言也夫動已形者也形斯¶實矣其未形者虛而已虛其
本也致虛之所以¶立本也戒慎恐懼所以閑之而非以
為害也然¶而世之學者不得其説而以用心失之者多
矣¶斯理也宋儒言之備矣吾嘗惡其太嚴也使著<md:KR4e0108_SBCK_002-14a>¶於見
聞者不暏其真而徒與我嘵嘵也是故道¶也者自我得
之自我言之可也不然辭愈多而¶道愈窒徒以亂人也
君子奚取焉僕於義理之¶原窺見髣髴及操存處大略
<pb:KR4e0108_WYG_002-14a>
如此不知是否疾¶病之餘言不逮意惟髙明推而盡之
還示一字¶僕之幸也比者婁克貞敎諭亦有書來僕既
未¶接其人不可遽有往復内翰儻以愚言為有益¶擇其
中一二可者示之否則置之陳布衣竟不¶及面而卒當
此衰否之極又失此人可歎可歎<md:KR4e0108_SBCK_002-14b>¶良晤無由伏惟順時
以道自重不宣¶
　　與賀克恭黄門¶
離隔年多彼此交夢神亦勞止老矣寧復有相¶見之時
<pb:KR4e0108_WYG_002-14b>
耶今年春二月十六日老母傾背毁瘠¶不能自制與死
為隣平生知舊幾人死者已矣¶存者或失其故步奈何
奈何今之論人於出處¶曰賀黄門賀黄門亦蒙厠賤名
於黄門之下豈¶不以同志者少不同者多耶比歲得所
恵書繼¶又得賢郎北京書甚慰甚𢠢有子如此足矣天<md:KR4e0108_SBCK_002-15a>¶將以是大賀之門蓋可知也三十年妄意古人¶之學衆
説交騰如水底撈月恨不及與克恭論¶之今謂少有見
處得其門而入一日千里其¶在兹耶南北萬里意所欲
<pb:KR4e0108_WYG_002-15a>
言非尺簡所能盡里¶中舉子赴春官附此草草前有詩
稿一册寄范¶長史處託渠轉達遼東久不報為無便耳
亮之¶
　　又¶
為學須從靜中坐養出個端倪來方有商量處¶林緝熈
此紙是他向來經厯過一個功案如此<md:KR4e0108_SBCK_002-15b>¶是最不可不知
録上克恭黄門歲首已託鍾鍈¶轉寄未知達否今再錄
去若未有入處但只依¶此下工不至相悮未可便靠書
<pb:KR4e0108_WYG_002-15b>
䇿也前紙所録¶往來書問二首又記夢一首後有林緝
熈秉之¶跋尾通奉去病中不能作書然所欲言者大略¶
不過此而已亮之¶
　　與呉黄門世美¶
小詩不足以光先徳但比於他文此為切實耳¶凡觀人
者審於愛惡取舎去就之間足以見之<md:KR4e0108_SBCK_002-16a>¶矣所貴乎作者
謂其言之不妄可以傳逺若筆¶鋒無力拈掇不起則無
如之何
<pb:KR4e0108_WYG_002-16a>
　　與丘侍御¶
承差廿裏來得至蒼梧書起居通例也而何其¶辭之切
切前此兩附問皆不至死者已矣宋先¶生旦夕臨弊邑
將必見之無狀何以致公之惓¶惓如是耶感怍至矣
聖天子念逺方簡命名¶御史出按治公以井渫之才治
之廣右幸甚幸¶甚夫人之才大小必用之而後見不遇
盤根錯<md:KR4e0108_SBCK_002-16b>¶節無以别利器閒居竊聞廣右之積弊甚矣斯¶
民之望治切矣樹公道明賞罰去故即新使人¶人盡力
<pb:KR4e0108_WYG_002-16b>
於所事而民被實惠正今日圖任之盛¶意亦公之能事
也老朽何足以知之引領蒼梧¶徒深向往比與李世卿
期至南岳世卿今行矣¶道路其有藉哉酒楮不瀆謝¶
　　與葛侍御¶
古岡病夫陳某頓首奉書侍御葛大人先生執¶事頃者
亷憲陶公惠書稱執事之命以平後山<md:KR4e0108_SBCK_002-17a>¶碑文委僕為之
既辭以不能矣恐執事者不察¶僕之心而以為慢别簡
托扵東山劉先生白之¶今者趙知縣自省還過白沙復
<pb:KR4e0108_WYG_002-17a>
申前命竊計區¶區之私非但執事與當道諸公雖東山
亦未之¶悉也僕請略言之僕毎讀宋史至曹彬克金陵¶
一事未嘗不對巻斂袵而歎趙太祖之仁與曹¶武惠之
不伐也蓋自出師以至凱旋士衆畏服¶無敢輕肆克城
之日兵不血刃凡所得一十九¶州三府一百八十縣可
謂有功矣武恵視之若<md:KR4e0108_SBCK_002-17b>¶無有也捷至羣臣稱賀太祖泣
曰宇縣分割民¶受其禍攻城之際必有横罹鋒刃者實
可哀也¶命出米一萬賑䘏之當是時君不知以得地為
<pb:KR4e0108_WYG_002-17b>
喜將不知以克敵為功一念好生之仁洋溢上¶下自秦
漢以來未及見也史臣稱武惠位兼將¶相不以等威自
異遇大夫士於塗必引車避之¶不名下士噫何以謙之
至也易曰勞謙君子有¶終吉武惠有之今後山之役信
有功於民矣諸¶公豈自與耶此賊近之省城民遭其毒
者幾年<md:KR4e0108_SBCK_002-18a>¶于兹前此有司固有任其咎者矣夫以今日平¶
盜之功補前禦侮之不及正相乘除在於仁人¶君子之
心視民如傷豈容有彼此先後之間哉¶夫上之治民當
<pb:KR4e0108_WYG_002-18a>
休戚同之夫久病者不以得一¶日之安而棄補羸之劑
病飢者不以得一飯之¶飽而忘終歲之憂執事試求之
百姓憂樂之情¶而忘其在已必能以趙太祖之所存者
處民以¶曹武恵之所存者處功則光明者益光明矣以¶
僕觀於一時開誠布公未有如執事舎已從人<md:KR4e0108_SBCK_002-18b>¶未有如
執事樂善忘勢未有如執事以執事之¶才應天下之務
何所不可僕所望於執事者非¶直以曹武恵輩人為法
姑舉其一事之近似者¶為執事言之耳惟亮之裁之
<pb:KR4e0108_WYG_002-18b>
　　復江右藩憲諸公¶
七月二十四日僕方困暑閉齋獨卧而李劉二¶生適至
書幣交陳輝映茅宇僕再拜讀書識其¶所以來之意不
敢當匡廬五老名山也¶白鹿名書院也諸公皆世偉人
也修名山復名<md:KR4e0108_SBCK_002-19a>¶書院之舊希世偉事也僕生於海濱今
五十有¶四年矣未始聞天下有如是之事悠然得趣於¶
山水之中超然用意於簿書之外旁求儒師俾¶式多士
將以培殖化原輔相皇極以無負於¶斯世斯民也於
<pb:KR4e0108_WYG_002-19a>
乎盛哉昔朱文公之留意於斯¶也一賦一詩足以見之
其與諸公之心蓋異世¶同符也諸公讀文公之書慕文
公之道亦罔不¶惟文公是師也自文公歿至今垂四百
載仕於¶江右者多矣其間有能一動其心於白鹿之興<md:KR4e0108_SBCK_002-19b>¶廢者誰歟文公固有待於諸公也諸公誠念之¶不宜謀
及鄙人鄙人非不欲斯道之明也學焉¶而不得其術其
識昏以謬其志弱以小其氣乏¶餒其行怠肆其文落寞
而不章歲月侵㝷老將¶至矣其於聖賢之道非直不能
<pb:KR4e0108_WYG_002-19b>
至而已其所求¶於其心措於其躬者亦若存而若亡雖
欲自信自¶止而不可得况以導人哉百鈞之任以與烏
獲¶而不與童子慮弗稱乎力也故夫天下之事慮¶而作
者患恒少不慮而作者患恒多千里之足<md:KR4e0108_SBCK_002-20a>¶不蹶於逺途
萬斛之舟不沉於大水其才足以¶勝之非不慮而作者
也使之不以其誠任之而¶過其分與自欺而誤人者其
失均耳諸公獨不¶慮至此乎天下有任大責重而禄位
不與者茍¶能勝之則至大至通無方無體故能為天地
<pb:KR4e0108_WYG_002-20a>
立¶心為生民立極為往聖繼絶學為萬世開太平所¶謂
建諸天地而不悖質諸鬼神而無疑百世以¶俟聖人而
不惑此其分内也宇宙無窮誰當負¶荷伏惟諸公念之
慮之勿遷惑於衆口期匹休<md:KR4e0108_SBCK_002-20b>¶於先賢収囘束幣更聘真
儒俾諸士子有所效¶法以無負於今日之意也幸甚幸
甚¶
　　與李白洲憲副¶
近者諸姪以鹵田之訟上干臬司此未論是非¶只觀古
<pb:KR4e0108_WYG_002-20b>
人所以教於家化於州閭其道何如甚¶可愧也甚可愧
也今聞臬司公處分之一一論¶之如法加强占者罪恐
其不堪故具此白此輩¶愚民亦嘗遣人諭之不肻信卒
罹於法誠可哀¶憫伏乞先生操縱法外之意曲垂寛貸
老朽此<md:KR4e0108_SBCK_002-21a>¶外别有處之使知感激彼此無怨乃為盡耳亮¶
之裁之干瀆死罪¶
　　又¶
郁丞來得手書并近稿二幅元日扶醉等作殊¶有意思
<pb:KR4e0108_WYG_002-21a>
非但言語之工而已也來喻所以處病¶夫至矣病夫何
徳以堪之頃答張主事書尚未¶聞於左右耶北門園池
之勝孰與潭州山泉先¶生富馬之惠孰與𢎞農公今且
使病夫為邵堯¶夫乎為戴簡乎病夫得附驥尾為羊城
添勝迹<md:KR4e0108_SBCK_002-21b>¶於後代豈假言哉破數百金先生不惜與人顧¶
受之者未易耳病夫平生山水稍癖待明年服¶闋後采
藥羅浮訪醫南岳上下黄龍洞嘯歌祝¶融峯少償夙願
然後歸拜先生之賜未晩也河¶洛後天數過九九病夫
<pb:KR4e0108_WYG_002-21b>
一生不受人間供養或¶者其超出六合乎顧别駕送契
來且與領狀若¶委人承管則未也先生亮之¶
　　又¶
劉門子帯來書信必欲自致白沙不附他人卒<md:KR4e0108_SBCK_002-22a>¶歸之水
府對之太息而已數日前鄧督府附到¶東山手書獲聞
東山好消息喜慰無量頃者雖¶遭劾者之口計不足為
盛徳累周生行時有奉¶懐拙詩想聞之一笑區區憂病
之餘精力日不¶如舊但偶未死耳無足為故人道者㝷
<pb:KR4e0108_WYG_002-22a>
醫南岳¶耿耿一念未能出門蓋自去秋七月感風手足¶
不仁至今尚未脫體嶺南地方冦盜日益民已¶窮而徵
斂無已天下理亂所闗謂何誰其憂之¶北門園池之惠
每念及此慨息久之仁人君子<md:KR4e0108_SBCK_002-22b>¶之為朋友慮至此乎周
生倘及面必能盡所欲¶言劉門子告回病中草草致此
不能悉¶
　　又¶
數日前山東邦伯之報至矣彼有來蘇之望此¶有卧轍
<pb:KR4e0108_WYG_002-22b>
之憂奈何奈何不審何日啓行制中但¶有心送南北日
逺日踈歲云暮矣復有盍簪之¶期否耶北門園池之賜
聞者以為美談某不欲¶以一時虛名累左右劵書一通
謹封納平生山¶水債欲償之餘年者託周生口陳髙明
想能亮<md:KR4e0108_SBCK_002-23a>¶之¶
　　復陶亷憲¶
使至辱手書承當道諸公欲以平後山碑文見¶委為之
僕竊怪執事之知僕猶未至也今天下¶能文章富經術
<pb:KR4e0108_WYG_002-23a>
言足以取信將來如一時諸公¶會於省中可為盛矣不
自操筆而以委於不能若僕¶者素無文彩比年以來益
以衰病愈見荒落無¶足觀者强顔為之徒為有識所哂
况於多言干¶譽尤非退者所安區區之私執事能亮之
使回<md:KR4e0108_SBCK_002-23b>¶謹復¶
　　又¶
作縣如彦誠其賢未皆古之循吏邑人懐其惠¶矣議立
廟以報之倘以聞於執事頷之民將歸¶心焉蓋民之所
<pb:KR4e0108_WYG_002-23b>
好好之民之所惡惡之此得民¶之要道也况丁令在官
簡於事上執事嘗抑而¶教之今因民之請廟而與之而
遂成其名執事¶之量宏矣抑聞之千金市駿骨况生馬
乎僕知¶執事百歲後爼豆於斯民當自我始則有徴<md:KR4e0108_SBCK_002-24a>¶矣¶
　　又¶
比日邑中聞執事至凢近年以邑科取民者¶皆罷之民
大悦服為可賀也前此豈不恤其情¶而强徴之歟感應
之機捷於影響願執事永矢¶此心所以保功名於晩節
<pb:KR4e0108_WYG_002-24a>
期爼豆於將來耳憂¶病中聞此消息不勝慰喜之至謹
此布忱未涯¶瞻奉惟兾以時調攝以慰注仰之拳拳¶
　　又<md:KR4e0108_SBCK_002-24b>¶李剛囘具審福履康佳甚慰懸仰近傳方伯之¶除的否
造次未敢奉賀竊惟寵辱在外惟以時¶倍加保嗇事獲
已力辭就閒此最上策拙見如¶此不審髙明以為何如
荷公厚愛不敢不盡¶
　　又
<pb:KR4e0108_WYG_002-24b>
秋暑既退伏惟體况清和納福勝常頃者陳都¶閫過白
沙具言當道所以論薦執事之詳想¶朝廷不日命下
班次必崇付畀必重執事自此¶可以樹大勲業酬平生
之言而東西託處亦惟<md:KR4e0108_SBCK_002-25a>¶便以圖令名不失公私兩全此
人情所至願而¶不可必得非積累之厚其孰能當之某
病卧一¶齋寄名於石而無其實英徳石形峭立或層起¶
十數尺奇絶可愛者能致數片置庭兩隅朝夕¶跌坐對
之志願足矣然須得便舟可付閧然勞¶人則又非所愛
<pb:KR4e0108_WYG_002-25a>
欲也不具¶
　　又¶
辱手教興師弭患動中機會為可喜也後山禍¶機久伏
使謹於微則無今日之役今首惡既誅<md:KR4e0108_SBCK_002-25b>¶暫停搜捕之師
宜慎玉石之辨於疑似不决者¶寧詘法以信恩此則天
地好生之仁子孫享無¶疆之慶執事固有之奚容贅¶
　　復趙提學僉憲¶
來教摘諸聖賢垂世之言與僕之事參而辨之¶大抵愛
<pb:KR4e0108_WYG_002-25b>
我深而告我盡也僕用是知執事之心¶一峯明白不欺
之心也一峯死僕哭之慟以為¶自今而後不復有如一
峯者今乃有執事幸甚¶幸甚執事為説本之經訓與僕
所以為學所<md:KR4e0108_SBCK_002-26a>¶以語人者同歸而殊途但僕前簡失之太
略執¶事見之太明故疑僕之意異於執事而實不異¶也
執事謂浙人以胡先生不教人習四禮為疑¶僕因謂禮
文雖不可不講然非所急正指四禮¶言耳非統論理也
禮無所不統有不可須臾離¶者克已復禮是也若横渠
<pb:KR4e0108_WYG_002-26a>
以禮教人蓋亦由是¶而推之教事事入途轍去使有所
據守耳若四¶禮則行之有時故其説可講而知之學者
進徳¶修業以造於聖人𦂳要却不在此也程子曰且<md:KR4e0108_SBCK_002-26b>¶省
外事但明乎善惟進誠心外事與誠心對言¶正指文為
度數若以其至論之文為度數亦道¶之形見非可少者
但求道者有先後緩急之序¶故以且省為辭省之言略
也謂姑畧去之不為¶害耳此蓋為初學未知立心者言
之非初學不¶云且也若以外事為外物累已而非此之
<pb:KR4e0108_WYG_002-26b>
謂則¶當絶去豈直省之云乎不規規於往迹以干譽¶目
前僕之此言亦有為而發嘗與胡先生言之¶矣非諷執
事也此不欲形於筆札俟面告執事<md:KR4e0108_SBCK_002-27a>¶於僕謂無間者也
茍事有未當僕得盡言之豈¶假諷哉僕才不逮人年二
十七始發憤從呉聘¶君學其於古聖賢垂訓之書蓋無
所不講然未¶知入處比歸白沙杜門不出專求所以用
力之¶方既無師友指引惟日靠書册㝷之忘寢忘食¶如
是者亦累年而卒未得焉所謂未得謂吾此¶心與此理
<pb:KR4e0108_WYG_002-27a>
未有凑泊脗合處也於是舎彼之繁¶求吾之約惟在靜
坐久之然後見吾此心之體¶隱然呈露常若有物日用
間種種應酬隨吾所<md:KR4e0108_SBCK_002-27b>¶欲如馬之御銜勒也體認物理稽
諸聖訓各有¶頭緒來厯如水之有源委也於是渙然自
信曰¶作聖之功其在兹乎有學於僕者輒教之静坐¶蓋
以吾所經厯粗有實效者告之非務為髙虛¶以誤人也
執事知我過胡先生而獨不察此僕¶是以盡言之希少
留意餘不屑屑
<pb:KR4e0108_WYG_002-27b>
　　又¶
易元至辱手教數幅并諸作見示更相規益有¶交友之
道幸甚幸甚然謂僕示諸生詩末聨有<md:KR4e0108_SBCK_002-28a>¶激而發則恐觀
者過於求索僕之意往往不然¶也此詩亦但謂歲月流
邁諸生學不加進故汲¶汲焉告之冀其有所感發而自
憂耳至於末聨¶則為我所以為諸生憂若但如楊¶朱為
我而不恤人則彼楊朱¶何為者耶於是終告之曰闢楊
氏者孟子也豈¶若是褊哉道固爾也反復言之不過使
<pb:KR4e0108_WYG_002-28a>
學者知¶吾之憂出於當然而不容已則其所當自憂者¶
將惕然於中而益不容已也乃作詩者屬意於<md:KR4e0108_SBCK_002-28b>¶此訂頑
砭愚咸此為在何嫌於人我為敵與自¶任孟軻之重耶
記語類所載文公力疾與學者¶語勉齋見而止之文公
曰除是楊朱不理會人¶我即不曾學得楊朱亦此類也
執事顧以為不¶可乎海雲更號極是率爾敢不承教執
事録示¶張東白詩且疑僕更號逃禪不能擺脱此語聞¶
之不覺失笑執事固愛助我者請問今所疑於¶僕如此
<pb:KR4e0108_WYG_002-28b>
果何自來耶若出於東白未可據也東¶白蓋僕昔論學
書中一二語偶未深契而料想<md:KR4e0108_SBCK_002-29a>¶至此從而疑之竊恐未
為至論只如此詩者偶¶讀宋文鑑和得半山詩數首論
者云陳公甫喜¶荆公輩人直如此草草僕平生得無巴¶
鼻之謗多類此可怪也聞執事將赴京不獲數¶侍誨聊
復此不一一¶
　　又¶
古岡病夫陳某再拜書復僉憲趙大人先生執¶事伏讀
<pb:KR4e0108_WYG_002-29a>
來諭執事所以進僕者至矣所以教僕¶者亦至矣僕一
顓愚人耳凡百無所通曉<md:KR4e0108_SBCK_002-29b>¶惟知自守而已曩者至京師
與諸賢士大夫游¶日聽其論議天下之事亦頗有益惟
是愚懵終¶不能少變以同乎俗是以信已者少疑已者
多¶也僕之所深與者皆執事同年而獨執事之名¶未聞
也奉附到董給事書其中稱道盛徳不少¶置僕私心喜
甚以為此來當得一見非子仁僕¶無以知執事然以子
仁之言又未嘗不追恨於¶京遊之日也承喻有為毁僕
<pb:KR4e0108_WYG_002-29b>
者有曰自立門户¶者是流於禪學者甚者則曰妄人率
人為偽者<md:KR4e0108_SBCK_002-30a>¶凡於數者之詆執事皆不信之以為毁人者
無¶所不至自古聖賢未免見毁於人甚矣執事之¶心異
於時人之心也僕又安敢與之强辯姑以¶迹之近似者
為執事陳之孔子教人文行忠信¶後之學孔氏者則曰
一為要一者無欲也無欲¶則靜虚而動直然後聖可學
而至矣所謂自立¶門户者非此類歟佛氏教人曰静坐
吾亦曰静¶坐曰惺惺吾亦曰惺惺調息近於數息定力
<pb:KR4e0108_WYG_002-30a>
有¶似禪定所謂流於禪學者非此類歟僕在京師<md:KR4e0108_SBCK_002-30b>¶適當
應魁養病之初前此克恭亦以病去二公¶皆能審於進
退者也其行止初無與於僕亦非¶僕所能與也不幸其
迹偶與之同出京之時又¶同是以天下之責不仕者輒
涉於僕其責取証¶於二公而僕自己丑得病五六年間
自汗時發¶母氏加老是以不能出門耳則凡責僕以不
仕¶者遂不可解所謂妄人率人於偽者又非此類¶歟僕
嘗讀程子之書有曰學者當審已何如不¶可恤浮議僕
<pb:KR4e0108_WYG_002-30b>
服膺斯言有年矣安敢爭天下之<md:KR4e0108_SBCK_002-31a>¶口而浪為憂喜耶其
晦也不久則其光也不大¶其詘也不甚則其信也不長
物理固亦有然者¶矣僕或不為此戚戚也且僕聞投規
於矩雖工¶師不能使之合雜宫於羽雖師曠不能使之
一¶何則方圓之體不同緩急之聲異也尚何言哉¶尚何
言哉惟執事矜其志而略其迹取之羣咻¶之中置之多
士之列則天下之知僕者無如執¶事矣幸甚幸甚都憲
公雖未見顔色然仰之十餘¶年矣比聞下車以來徳政
<pb:KR4e0108_WYG_002-31a>
之布沛若時雨上自<md:KR4e0108_SBCK_002-31b>¶士大夫下至閭閻小民莫不欣躍
鼓舞僕固願¶一見况始者嘗辱一言之譽僕又豈敢自
為踈¶放比於固執者乎使回謹此以復冒瀆威尊惶¶恐
無已¶
　　復當道疏¶
頃者亡妣出殯之日伏蒙藩臬列位老先生大¶賢遣使
臨祭備極情文光生泉壤不肖孤無任¶感激慚負之至
今者仙舟來過江門扶病褰帷¶引領流涕不敢任情乖
<pb:KR4e0108_WYG_002-31b>
禮以遂謁見之私徒抱<md:KR4e0108_SBCK_002-32a>¶哀忱無由上達謹奉疏荒迷不
次謹疏¶
　　與徐嶺南¶
切見本縣近年以來盗賊日生訟牒日繁人情¶放濫略
無檢束風俗惟見日不如前矣未聞有¶反復之機於乎
安得賢守令識理亂之源者與¶語是耶頃者誤蒙寵顧
衰病不出無由進謝自¶念老病山林徒負虚名無涓埃
可以答一顧之¶辱謹以是言進惟閣下亮之程子曰治
<pb:KR4e0108_WYG_002-32a>
天下以¶正風俗得賢才為本秦漢以下論天下之治者<md:KR4e0108_SBCK_002-32b>¶必以復三代為至三代之君何君也其政教何¶政教也
茍欲復之從何處下手耶必如明道先¶生之言是真能
復三代手段也而不見用於時¶惜哉伏惟大賢為政務
實而行庶幾能順復人¶情為國家樹立長治久安之根
本非如俗吏其¶所用心者惟簿書期會取辦於目前而
已也自¶今而往一令之下一政之行必求其有闗於風¶
俗者三致意焉是誠聽訟理人之第一義也是¶誠經綸
<pb:KR4e0108_WYG_002-32b>
天下之實地也幸甚幸甚<md:KR4e0108_SBCK_002-33a>¶　　與張憲副廷學¶
京師一别逮今六年中間不幸彭年早世僕自¶己丑得
疾以來人事十廢八九雖承訃以興哀¶乃無疏以奉慰
㝷自度於閣下如此宜得棄絶¶之罪然而終不復疑者
誠以閣下愛僕亦猶僕¶之愛閣下故也比者獲手書三
四讀之然後知¶衆人所以待僕之心異於閣下之心然
閣下不¶欲正言之但微示其端於僕非僕有嫌於閣下
<pb:KR4e0108_WYG_002-33a>
乃閣下引而不發其不可者以意示之將使僕<md:KR4e0108_SBCK_002-33b>¶深思而
識之耳雖然僕何敢以望於閣下者望¶衆人哉不知其
人而好之畏其人之加已而勿¶與之爭自古未嘗有此
也是故始求之深以取¶困大易所以凶浚恒也言不離
乎道行不迷乎¶窮出處語黙去就之權操而用之必槩
乎義茍¶如是榮辱之至自外者斯任之而已僕之所守¶
如此閣下信以為何如哉僕不善交人數十年¶間所交
其在上者久而不衰惟閣下與莆守潘¶舜絃而已然止
<pb:KR4e0108_WYG_002-33b>
於相愛之深知己則未也而以<md:KR4e0108_SBCK_002-34a>¶望於一切之人此僕所
以不敢也僕受氣本不¶多疾病乘之近年以來齒髪都
耗精力寖衰故¶又不樂與人俯仰方將投名山選幽谷
枕流潄¶石而老焉幸而老母麤康諸兒女婚嫁漸次可¶
畢往無日矣閣下仕於朝為臺官其在外也為¶按察官
可謂進得其地矣大丈夫欲行其道於¶當時自宰執而
下宜無有先焉者矣閣下謂鷹¶鸇不如鳯凰即如引裾
折檻請劍斬佞臣頭埋¶輪都亭將壊白麻而慟哭凡若
<pb:KR4e0108_WYG_002-34a>
此類疑閣下小<md:KR4e0108_SBCK_002-34b>¶之而不為耳至如明刑弼教保任皇極
以壽國¶家無窮之脈其次抑邪與正彰善癉惡必行已¶
志不為利誘障百川而東之回狂瀾於既倒此¶宜無不
在我者顧猶有掣肘之歎耶閣下昔何¶所自任今忽諭
以乞身之圖僕之所不敢聞也¶恃故縷縷辭多率易伏
惟恕納而賜聽焉幸甚¶幸甚¶
　　與黄大參¶
某啟人出處進退去就之節不可茍也非但不<md:KR4e0108_SBCK_002-35a>¶可茍仕
<pb:KR4e0108_WYG_002-34b>
亦不可茍止始者執事由端陽入省履¶任之初枉棹白
沙獲聞仕止之言夫絶塵歩驟¶固知其不與凢馬同然
不謂得意而往超然脱¶其銜勒一息萬里如是速也相
逢盡道休官去¶林下何曽見一人非靈徹寄韋丹詩耶
流傳世¶間識者笑之執事真無負斯言哉病卧山樓聞¶
此信息竊以為喜他皆未暇論只不為茍出始¶終一意
進退合義如此於名教何如哉於世道¶何如哉未審何
日就道專此馳問伏乞飛示<md:KR4e0108_SBCK_002-35b>¶
<pb:KR4e0108_WYG_002-35a>
　　與戴憲副¶
恭聞執事榮拜憲副之命引領台階倍增喜躍¶不知微
痾之在體也小廬岡書屋近方粗完四¶方士來遊白沙
者於此處之能使退休腐人暮¶齒不忘于學猶日與二
三子周旋考徳問業其¶中庶幾其少有得焉則此屋之
名或者可配此¶山林無窮是亦執事之賜也并此叙謝
帕二方¶表賀忱耳不拒為榮¶
　　與胡僉憲提學<md:KR4e0108_SBCK_002-36a>¶
<pb:KR4e0108_WYG_002-35b>
惠厯久不謝罪罪李山人至蒙賜相山骨髓等¶書珍感
無已僕嘗粗涉郭景純塟書愛其辭約¶而㫖奥反復讀
之蓋無難曉及乎真形在目美¶惡雜陳則又茫然無所
區别以此知讀書非難¶領悟作者之意執其機而用之
不泥於故紙之¶難也况此經鄭𤣥默所注穴法處謂不
得師傅¶口授終無自悟之理呉草廬亦云提耳而誨之¶
可使不識一字之凡夫立造神妙如其言盡讀¶堪輿家
書不若得其人而問之易了李君經宿<md:KR4e0108_SBCK_002-36b>¶别去非久當回
<pb:KR4e0108_WYG_002-36a>
白沙其人頗謹厚而又為髙明¶所與疑亦有過人者苐
患無能深扣之耳承喻¶欲來新會企渇企渇予久卧衡
茅未即進拜則¶有其説布衣陋儒謬為王公大人所愛
惟恐不¶自重以為門下辱矧今士習非古一驕一謟交¶
病天下有識方以為憂如僕者縱不能捄忍助¶之乎惟
亮察幸幸¶
　　又¶
奉别忽已踰年想望之私無日不爾昨日生員<md:KR4e0108_SBCK_002-37a>¶易彬送
<pb:KR4e0108_WYG_002-36b>
到羅明仲林蒙菴丘蘇州書札得知先¶生體况安佳深
慰勤企某近又以人事過煩自¶汗時發畏風如昨閉齋
偃卧竟日絶去思慮酬¶應以俟此氣之復而已下車之
始即欲遣人上¶問尋聞往梧州昨晩兒自五羊回乃知
先生自¶梧州還尚未知何日得拜見也閩中陳剰夫者¶
先生所知不幸去年秋間死矣其人雖未面然¶嘗粗聞
其學術專一教人静坐此尋向上人也¶可惜可惜舊歲
莆田有一舉人林體英來訪白<md:KR4e0108_SBCK_002-37b>¶沙與語兩月比歸亦能
<pb:KR4e0108_WYG_002-37a>
激昻自進不知其後何¶如也此學寥寥世間無人整頓
得起士習日見¶頽靡殊可憂也疲極末由往拜專令學
生持此¶候先生起居别後相遇何人伏乞垂示幸幸¶
　　又¶
某啟昨來枉駕感愧無量承寄示遊山詩改定¶次聨又
佳又佳上下二句大小氣力停勻自是¶實事魚鳥亦指
隱居而言晦菴詩云我是湖山¶舊主人歸來魚鳥便相
親意亦如此或以為形<md:KR4e0108_SBCK_002-38a>¶容道體之言則恐涉於太深上
<pb:KR4e0108_WYG_002-37b>
下承接不來未¶知是否大凡文字不厭改患改之不多
耳惟改¶方能到妙處而發之易者恒不能多改比見閣¶
下於此詩略不經意以為當終置之不復改此¶詩雖不
改亦無害但不知其於他文如何深以¶不及對面一叩
為恨後得此紙然後知閣下非¶吝於改而改之益善日
令兒輩誦此二句以為¶喜昔者嘗聞歐公作一小簡反
復改之有改至¶八九次者歐公期於言者也其不茍有
如此宜<md:KR4e0108_SBCK_002-38b>¶其傳之逺也吾人大抵以不專之學方其為之
<pb:KR4e0108_WYG_002-38a>
也鹵莽潦略而不自知又何怪夫古人之不可¶及也推
之凡事亦莫不皆然蓋非止作文一事¶而已使囘謹此
奉瀆不罪不罪拙作末一章屬¶意尤切尚未知何日可
遂此約男女一大俗緣¶比於軒冕外物誠未易盡湖山
之盟信如何也¶江山魚鳥何處非吾樂地閣下既以此
自信而¶無疑於僕望終賜之首肯¶
　　與王樂用僉憲<md:KR4e0108_SBCK_002-39a>¶以詩之盛莫如唐然而世之大儒君子類以技¶目之而
<pb:KR4e0108_WYG_002-38b>
不屑效焉則所謂詩之至者果何人哉¶僕於此道未嘗
一得其門户尋常間聞人説詩¶輒屏息退聽不敢置一
語可否問其孰為工與¶拙罔然莫知也比歲聞南京有
莊孔易者能自¶樹立於辭不一雷同今人語心竊喜之
稍就而¶問焉果出竒無窮及退取陶謝少陵諸大家之¶
詩學之或得其意而亡其辭或得其辭而遺其¶意或并
辭意而失之蓋其所謂夙生暈血終欠<md:KR4e0108_SBCK_002-39b>¶一洗之力而又
懼其見譏於大儒君子終所謂¶技不可曠歲月於無用
<pb:KR4e0108_WYG_002-39a>
故絶意不為凡學於僕¶者亦以是語之而無有疑焉者
矣¶
　　又¶
執事懐抱利器退處林下者幾三十年晩用薦¶者復起
為臺官出臨嶺海首舉盛禮酹於亡妣¶墓前逺近聞者
興歎不肖孤無任感徳愧謝之¶至一峯先生墓木拱矣
執事言必稱一峯豈但<md:KR4e0108_SBCK_002-40a>¶思慕之不忘而已亦將以一峯
生平念念不肯¶忘天下卒莫達之天下者小試之見道
<pb:KR4e0108_WYG_002-39b>
之可行¶耳夫士能立於一世或以道徳或以文章或以¶
事功各以其所長其出處語黙進退去就不能¶皆同亦
不期於同也執事安於所遇不求其迹¶之似其未慊於
用者姑置之以其能者用之而¶益小心焉幸甚幸甚某
病且老無足為世用或¶能為執事紀録一二成績以昭
示後代慎無曰¶人莫知我也過辱厚愛謹此復制中不
果自書<md:KR4e0108_SBCK_002-40b>¶　　又
<pb:KR4e0108_WYG_002-40a>
惠州孔子廟作者不自為記而以委諸人某屏¶棄筆硯
事于今三年矣呉秀才請試之不亦左¶乎國滅臣死厯
代之常若夫險阻間闗出萬¶死一生之餘猶欲收合餘
燼以圖匡復至勢窮力竭然後乃以一死報君¶故大之
大之者謹之也¶文山與張陸同祀扁曰大忠謹書法也
今廟於¶海陽直取文山所存與其所遇拈出碑之以風¶
勵百代其亦可也不必襲大忠之名與厓山同<md:KR4e0108_SBCK_002-41a>¶也拙見
如此可否幸裁之幣金留而謝奉和佳¶作三章近以附
<pb:KR4e0108_WYG_002-40b>
五羊驛送去不審經目否餘不¶及¶
　　與左行人廷弼¶
片腦大惠也前此寄示傑作兼喻以風水所宜¶感慰之
極不審比日起居何如秋且盡矣拉何¶山人駕扁舟出
扶胥口東望羅浮鐵橋之勝遂¶登飛雲訪朱明洞天此
其時乎因想足下能飄¶然自適益覺某之匏繫於病為
可厭也近藁十<md:KR4e0108_SBCK_002-41b>¶數首録在别紙早晩東遊則此紙或可
隨行有¶至飛雲頂且令從者歌之為我通一語於山靈
<pb:KR4e0108_WYG_002-41a>
也呵呵黄秀才行令犬子專此馳候基茗山蕉¶貧者之
獻于人止此勿笑¶
　　與光禄何子完(先生/門人)¶
久别想念無已比年承貺不一張秀才南都還¶又承寄
到坐几一事老拙每日飽食後輒瞑目¶坐竟日甚穩便
也好事者或借出效為之多荷¶多荷近陳汝學報子完
即日謝事歸矣不知其<md:KR4e0108_SBCK_002-42a>¶實非也昔者致幣於定山者儀
多不足非子完¶誰其助之然以為求文者可也為老拙
<pb:KR4e0108_WYG_002-41b>
非也諸¶公始作嘉會樓白沙以地參焉耳記者自有其¶
説子完嘗一日在館下顧不能以謙恭自處掠¶他人之
美以為已有耶竊為子完不取也子完¶出處語黙進退
之宜子完自知之非老拙所能¶與也獨憂定山先生平
生故人或因子完之言¶而為斯文留意焉則未免為識
者所議且笑之¶矣故具此白餘不悉<md:KR4e0108_SBCK_002-42b>¶　　與羅一峯¶
大忠祠碑皎皎烈烈見先生之心矣可歎可賞¶諸生蒙
<pb:KR4e0108_WYG_002-42a>
薰炙歸來又是一畨人物多荷多荷三¶峯叙文并諸作
實有意思但恐入末得禪耳先¶生欲理會著述及諸外
事莫若且打疊令我潔¶潔淨淨先生平昔所篤信者非
朱紫陽乎非全¶放下終難湊泊是紫陽語否門中有鄧
秀才可¶試問之幹異兒也一日千里寧不厭家雞耶一¶
笑餘不具<md:KR4e0108_SBCK_002-43a>¶　　¶¶¶¶¶¶¶¶與莊<md:KR4e0108_SBCK_002-45b>¶定山¶
李上舎回辱賻帛為感承口諭比年手足作秋¶風痺尚
<pb:KR4e0108_WYG_002-42b>
未全愈今專托范生往視未知此生能¶了此疾否耶聞
諸李學録之子數日前謝病疏¶已上甚慰翹企自古賢
人出處不同世多議之¶此豈衆人所能識哉太虚近往
來石洞否向揮¶使處不奉簡因見為道下懇病中不一
不一¶
　　又¶
不意凶變太夫人奄棄榮養前九月龍克温報<md:KR4e0108_SBCK_002-46b>¶繼又得
周文選書連紙不勝驚怛仰惟先生孝¶徳純備不幸際
<pb:KR4e0108_WYG_002-43a>
此荼毒心死形留何可想儗伏¶願撙哀自防勉副憂禱
某支離之人不堪走哭¶束芻之忱可見于此惟照察不
具¶
　　與張廷實主事(先生/門人)¶
盜走海上及今不即料理令盡絶後難圖北方¶信息不
到耳竊以為憂也順徳人謗李世卿由¶呉獻臣王嶺南
怪李世卿由某多言孟子曰愛¶人者人恒愛之敬人者
人恒敬之今之愛人者<md:KR4e0108_SBCK_002-47a>¶人惡之敬人者人侮之與古不
<pb:KR4e0108_WYG_002-43b>
同置之勿復道¶矣緝熈攜家謁選不過白沙以書來别
今有一¶簡復之昨見范能用道定山事可怪恐是久病¶
昏了也出處平生大分顧令兒女輩得專制其¶可否耶
吾意定山為窘所逼無如之何走去平¶湖啇量幾日求
活一齊誤了也緝熈畏天下清¶議苦不肻承認耳今此
簡與之更不道著一字¶大海從魚躍長空任鳥飛何與
吾事耶謾及之¶
　　又<md:KR4e0108_SBCK_002-47b>¶
<pb:KR4e0108_WYG_002-44a>
孫侍御屏置公事千里一顧别後連枉數詩不¶可謂無
意於區區者惜其所急者筆札間細事¶某且引之於道
既有以復之矣又慮薄俗不可¶處喻人亦難不知我者
且以我為慢會間以一¶言擴之使彼此有益幸甚幸甚¶
　　又¶
來詩感憤之速足𢠢所朢著此一鞭無難於天¶下矣他
人讀拙詩只是讀詩求之甚淺何足與¶語此也抑猶有
未盡者更諷詠之千周燦彬彬<md:KR4e0108_SBCK_002-48a>¶兮萬變將可覩神明或
<pb:KR4e0108_WYG_002-44b>
告人兮魂靈忽自悟雖¶拙作之淺陋能以是法求之恐
更有自得處非¶言語可及也犬子應科在省百凡可告
教之幸¶母吝¶
　　又¶
承示跋語推之欲其髙反之欲其實用心於内¶者如是
以示一之亦未灑然讀及贈行之作則¶斂袵歎賞不已
林郡博何日過五年不留一字¶耶舶司昨遣呉瑞卿携
所作(闕/)　圖至白沙題<md:KR4e0108_SBCK_002-48b>¶云若個丹青(闕/)此(闕/)雲窩自有
<pb:KR4e0108_WYG_002-45a>
(闕/)人封扁舟一¶去無消息(闕/)　　　　五峯衡山之興
勃然矣¶未審開春能遂行否耶湛民澤近無一耗廷實¶
能過白沙一話為慰然未敢必也¶
　　又¶
陳留市隱使不遇陳后山黄涪翁一市傭而已¶耳雲谷
老人李孔脩非吾廷實吾安知吾粤有¶二賢士哉得手
書讀之喜而不寐所惜者拙疾¶拘綴而雲谷已老雲谷
將不可得見則雲谷<md:KR4e0108_SBCK_002-49a>¶所有者吾安能揣摩之而得其真
<pb:KR4e0108_WYG_002-45b>
耶獨孔脩壯¶年如廷實所稱非俛首當世之人也萬一
他日¶往來雲水之便庶幾一接其緒論以信吾廷實¶知
人能自取反以為快也把渡人去復此病倦¶不更多及¶
　　又¶
承喻求静之意反復圖之未見其可若遂行之¶祇益動
耳惡在其能静耶必不得已如來喻搆¶所居旁小屋處
之庶幾少𢠢耳(闕/)　　　之論<md:KR4e0108_SBCK_002-49b>¶李廣射石(闕/)　曰至誠
則頑石可開又述莊子¶語云置之一處無事不辦此理
<pb:KR4e0108_WYG_002-46a>
殊可恱顧今老¶矣惟日孳孳豈能及此并以告¶
　　又¶
讀三月廿日書百錢自喜貧者説金子能以此¶自檢其
過人逺矣甚賀甚賀斬釘截鐵工夫將¶日益但須由其
道耳由其道而往無之不至也¶或謂廷實氣髙好自是
不能下人比觀與民澤¶諸作殊有意思未必盡如或者
之論也大凡虛<md:KR4e0108_SBCK_002-50a>¶已極難若能克去有我之私當一日萬
里其它¶往來踈與宻可也睡起憒憒不多及
<pb:KR4e0108_WYG_002-46b>
　　又¶
譬之謌曲遺響直唐調耳近見偶拈諸作斬新¶以為絶
倡而何求和者多耶百凡如人飲水冷¶暖自知老朽所
朢於賢夫豈淺淺哉此據景元¶口告李子長懐集之行
恐未免内顧之慮能照¶之否石翁白廷實地曺¶
　　又<md:KR4e0108_SBCK_002-50b>¶數旬來無一的便故不奉問後山不意騷擾崑¶岡之焚
玉石雜處能無誤傷者乎承示諸作驟¶看似勝前細看
<pb:KR4e0108_WYG_002-47a>
詞調欠古無優柔自得忘言之¶妙看來詩真是難作其
間起伏往來脈絡緩急¶浮沉當理㑹處一一要到非但
直説出本意而¶已此亦詩之至難前此未易語也文字
亦然古¶文字好者都不見安排之跡一似信口説出自¶
然妙也其間體制非一然本於自然不安排者¶便覺好
如桞子厚比韓退之不及只為太安排<md:KR4e0108_SBCK_002-51a>¶也㨿拙見如此
不審然否世卿修志邑中近方¶下手其行恐在冬春之
間厓山之遊不遂約秉¶常早晩可得一會否近稿頗有
<pb:KR4e0108_WYG_002-47b>
之倦不多録俟¶續寄¶
　　又¶
簡復張君席珍足下僕知秉常秉常知足下故¶不待面
知足下過人逺矣老拙無所為但願足¶下輩能樹立於
世俾斯文有頼幸甚幸甚蒙示¶諸作健逸可愛但得稍
入規矩乃佳耳拙稿數<md:KR4e0108_SBCK_002-51b>¶篇録去以待面語浮謗未息老
母眠食不忘甚¶無聊不多及¶
　　又
<pb:KR4e0108_WYG_002-48a>
時矩語道而遺事秉常論事而不及道時矩如¶師也過
秉常如商也不及胥失之矣道無往而¶不在仁無時而
或息天下何思何慮如此乃至¶當之論也聖人立大中
以教萬世吾儕主張世¶道不可偏髙壊了人也重作别
章感感夜坐第¶二篇佳復時矩對病之藥也蒼梧歸後
人事益<md:KR4e0108_SBCK_002-52a>¶冗煩暑為災起倒不供行期尚在後八月也都¶
憲有意催促緝熈廷實只在明年春夏間行耳¶俟面既¶
　　又
<pb:KR4e0108_WYG_002-48b>
近來弊邑夜寇甚於前日有盡殺一家十餘口¶者矣地
方如此不可不早為之所况有大於此¶者乎意欲就省
城内求一地頗幽僻且寛廣及¶此時築室奉老母居之
適得白洲口信亦惓惓¶以此為言與鄙意正合需者事
之賊見幾而作<md:KR4e0108_SBCK_002-52b>¶不俟終日可也幸為我裁之數日後令
兒輩詣¶左右聴處分也所欲與語非筆札所能盡非相¶
愛深者告且宻之切囑切囑¶
　　又
<pb:KR4e0108_WYG_002-49a>
半江改稿翻出窠臼可喜學詩至此又長一格¶矣前輩
謂學貴知疑小疑則小進大疑則大進¶疑者覺悟之機
也一畨覺悟一畨長進章初學¶時亦是如此更無别法
也凡學皆然不止學詩¶即此便是科級學者須循次而
進漸到至處耳<md:KR4e0108_SBCK_002-53a>¶近稿録在别紙别後所作惟此耳緝熈
諸稿覽¶畢還一字章復廷實心契前日半江遣子來白¶
沙拜謝至則仙舟行矣幸照¶
　　又
<pb:KR4e0108_WYG_002-49b>
章因起倒傷煩諸疾乘之自汗耳鳴心氣虛損¶肌膚由
是不實得七月五日書承養生在去其¶害生者章之病
多自取由不介意生死故一切¶任之今則末如之何矣
古人漏船之喻良有以¶也他日見雲谷丈人試為叩之
曰閭丘之命將<md:KR4e0108_SBCK_002-53b>¶懸於豐干之手屈平數語盡攝生之妙
或者知¶之而為之弗蚤終亦無補於漏船不如探囊中¶
一丸與之又恐分薄縁淺者無以當之如何書¶中斷制
平湖去就章亦未敢率爾蓋一時事體¶所闗萬一有甚
<pb:KR4e0108_WYG_002-50a>
難處者非但欲存忠厚而已俟¶更得其曲折詳細是非
不難見也别紙報袁徳¶純來按治陳邦伯死於道路此
於天命亦何所¶增損而使人動念耶是豈無害於生終
不如坐¶忘之愈也<md:KR4e0108_SBCK_002-54a>¶　　又¶
近來林子逢書頗悉平湖履任來消息大都是雅¶不勝
俗寡不敵衆非但所執者古之道祖宗來¶制典昭昭亦
依不得了可歎可歎緝熈此出固¶不得已終是欠打算
<pb:KR4e0108_WYG_002-50b>
聞去秋九月已在告此直¶圖歸計耳别無分付也秉常
想已就道前承寄¶手疏賻帛謹已拜領感感歐太素傳
好章舊亦¶聞鄉里有此人但不得其詳耳周文都如省
託¶渠一訪雲谷老隱竟以疾弗果此老自世外恐<md:KR4e0108_SBCK_002-54b>¶亦未
易謁也溽暑不審體况何似朋友凋落交¶道陵夷士風
頽靡莫甚此時置之勿以汚筆墨¶可也¶
　　又¶
左廷弼遺來白金二十兩簡中疑似若只出於¶東白借
<pb:KR4e0108_WYG_002-51a>
助之意則僕已辭之矣會間為叩其的¶還一字東白販
紙失利故不欲受¶
　　又¶
曩辱佳章并賀儀媿感千萬李世卿行時諸友<md:KR4e0108_SBCK_002-55a>¶追餞倥
偬不及奉簡亦謂與世卿相知不待面¶安事簡耶世卿
濶達善評文想青燈對榻髙論¶層出麗澤之益多矣更
冀寛廣以來天下不一¶之善别有贈章勿愛垂示¶
　　又
<pb:KR4e0108_WYG_002-51b>
承示諸作以作者觀之近體可驟看久看則别¶古選纔
看便不似不知平日與秉常論者何如¶以吾子之才加
以涵養之力久當得之未用催¶促也拙庵記文字議論
好非拙者可及但不知<md:KR4e0108_SBCK_002-55b>¶較於古人情性氣象又何如也
更須自討分曉¶大作規模不墮落文士蹊徑中乃佳也
九月四¶日章復廷實廬墓詩若未登巻請更作¶
　　又¶
近作皆已經目詩不用則已如用之當下工夫¶理會觀
<pb:KR4e0108_WYG_002-52a>
古人用意深處學他語脈往來呼應淺¶深浮沉輕重疾
徐當以神會得之未可以言盡¶也到得悟入時隨意一
拈即在其妙無涯每見¶所作只是潦草如忙中應事無
味可味大略如<md:KR4e0108_SBCK_002-56a>¶此難一二指㸃病痛處欲告又恐見難
而止反¶為所沮故不欲輒言耳子長亦未有捉摸撞來¶
撞去不知如何用心也如李世卿平日自負至¶論詩則
以為甚難不敢出一語亦近方得覺也¶秉常南京寄來
諸稿讀之不能竟又不知所養¶者近來何如也别紙録
<pb:KR4e0108_WYG_002-52b>
去拙作閒呼子長共讀¶之懐世卿末一聨以問容一之
亦不能了知音¶者真難得也正月人日石翁書復廷實
侍者前¶柬相達見漢清囑勿漏恐倉卒生謗也草率石<md:KR4e0108_SBCK_002-56b>¶翁云¶
　　又¶
半江十詠接引意然有次第前後一一相照求¶東所為
作一跋為此號者謝徳明居邑之南郭¶疇昔有桓温少
年之習喜其勇於改革閉户不¶出與俗交者四年矣鄉
<pb:KR4e0108_WYG_002-53a>
曲往還忠於門下者也¶跋中略見此意然亦不必專繫
其人也若興動¶和拙詩亦可不必跋也髙作毎見跌蕩
可喜但¶不知置之古人文字中能入得他規矩否如王<md:KR4e0108_SBCK_002-57a>¶節婦墓表只似信手寫出古之作者意鄭重而¶文不煩
語曲折而理自到此等處似未能無少¶缺也何如觀其
言可以知其人彼沉酣世味者¶泥滓滿腔又惡可與論
此哉讀漳州功徳碑絶¶句别紙録上兩山先生一笑得
便即寄去也餘¶不悉
<pb:KR4e0108_WYG_002-53b>
　　又¶
承屢寄示近作得之憂病之中雋永之味咀嚼¶不來尋
常喜言詩值小煩惱開巻釋然今則末<md:KR4e0108_SBCK_002-57b>¶如之何矣合是
障得重後與物扞格非干詩力¶弱打不破也藏之篋中
俟他日披閲¶
　　又¶
文祥兄弟繼逝甚可憫也存者季弟諸姪能不¶墜其家
業否文祥始從湖西游頗見意趣後為¶仕進累心遂失
<pb:KR4e0108_WYG_002-54a>
其故歩至不得一第而死是非¶命也夫人生幾何徒以
難得之嵗月供身外無¶益之求弊弊焉終其身而不知
悔惜哉頑姪景¶鍾最為老母所愛今之亡也正如來詩
所謂奈<md:KR4e0108_SBCK_002-58a>¶何奈何老朽此旬來體中頗熱甚無聊不一一¶
　　又¶
李世卿(承箕/也)不逺數千里來訪白沙朝夕與¶之談英偉
特達鄙陋當世欲於聲利外立脚者¶非但文辭之工而
已期過秋方還嘉魚因便能¶一來㑹否耶
<pb:KR4e0108_WYG_002-54b>
　　又¶
東所寄東壺字韻下五首遣辭寛緩稍就沉著¶可以朢
作者之庭矣謂非學力可乎自餘皆不<md:KR4e0108_SBCK_002-58b>¶及此至日在病
數首近日方寄到近作皆勝舊¶聲口與拙作相近可愛
可愛晦翁自云初學陶¶詩平仄皆依韻閉門兩個月方
得逼真自古未¶有不專心致志而得者更朢完養心氣
臻極和¶平勿為豪放所奪造詣深後自然如良金美玉¶
略無瑕纇可指摘若恣意横為詞氣間便一切¶飛沙走
<pb:KR4e0108_WYG_002-55a>
石無老成典雅規矩蕩然識者笑之矣¶字韻首句以閒
字易眠字何如間字韻第二句¶當改途字韻俯慙作毎
慙佳目昏筆駑不能一<md:KR4e0108_SBCK_002-59a>¶一¶
　　又¶
久病未脫體猥蒙督府鄧先生數年知待之厚¶無以報
之甚懸懸也昨承見示和答督府見寄¶髙作病中牽勉
次韻一首少見區區近見邸報¶京師戒嚴正求才如不
及之時也東山先生為¶天下屬望不見起取甚以為疑
<pb:KR4e0108_WYG_002-55b>
故末聨及之雖¶受饒舌之誚所不敢辭也國家安危所
繫全視¶用人何如耳且如我兩廣地方雖逺然用人小<md:KR4e0108_SBCK_002-59b>¶大得失事體則無二致人才有無顧作興如何¶耳倪指
揮可用之才久被誣在獄人共惜之當¶道處分如此因
循不决下人不免有疑且將以¶倪某為覆轍而怠於立
事此事雖微所闗於國¶家用人之機當轉移以救一時
之弊則甚急也¶若見督府言次可及無吝一言謂此能
分理一¶人之寃尤未也有益於地方用人有益於國家
<pb:KR4e0108_WYG_002-56a>
不可不慮也切囑切囑¶
　　又<md:KR4e0108_SBCK_002-60a>¶得定山三月九日書云於是月告病不識此幾¶發之早
晩在考察前尚有一分之説在考察後¶則更無説矣拙
詩云百年將滿日心亂不成詩¶易曰見幾而作不俟終
日竟何謂哉據如是殆¶不可開眼衡山之行吾其可已
耶緝熈書中怨¶非已者云一涉宦途即為棄物天下固
有棄之¶者矣章何敢棄朋友也報帖即封寄緝熈雖非
<pb:KR4e0108_WYG_002-56b>
所喜然不可不報也五月十八日石翁書于碧¶玉樓雨
中廷實閲此簡畢有便轉寄民澤可也<md:KR4e0108_SBCK_002-60b>¶　　又¶
省城之遷不决緩急無所歸决恐干累於人今¶歲創修
祠墓凡五處財用竭矣不如且置之近¶聞總督之請於
上萬一東山復來地方可以少¶安亦未可知也廷實念
我深不自知其傷於饒¶舌昨見白洲憲長問何以不决
老朽不敢盡言¶正為此也蓋有離世樂道如戴簡以居
<pb:KR4e0108_WYG_002-57a>
東池之¶地然後可當𢎞農公之賜主之以鄭公司馬在¶
康節則可無康節之才與量豈不為識者所譏<md:KR4e0108_SBCK_002-61a>¶乎有可
得之勢無可受之義取舎之間甚不茍¶也亮之亮之¶
　　又¶
承示楊栁之曲情蹙辭盡幾不可讀樂莫樂兮¶新相知
悲莫悲兮生别離騷人真得此心所同¶然耳沿途遇便
風得一字為慰慎無若區區之¶懶也近來弊鄉東西盜
刼連夜白石譚蘭雪一¶家遭害馬黙齋輩剝床以膚可
<pb:KR4e0108_WYG_002-57b>
畏之甚眼中惟¶倪舜祥可委捕盜一事顧今無可告語
者未信<md:KR4e0108_SBCK_002-61b>¶而言將不免於人之我疑况於欲取一善之長¶
而遺衆疵之短主者豈能聽此一夫之言而遽¶為之予
奪哉但為鄉里憂盜之至不得已而有¶言耳見子長寄
定山先生詩可是率爾定山豈¶可輒寄以詩耶後生且
存取謙退此進學之地¶也仁夫會間多為申覆見示諸
作實有意思更¶不奉字章白廷實從者¶
　　又
<pb:KR4e0108_WYG_002-58a>
前後寄到病中志喜及寫懐諸作讀之歎曰進<md:KR4e0108_SBCK_002-62a>¶修在我
成我者天也雨山先生識量終非時流¶可比前此廷實
不以出處之義告豈非惑耶今¶而後父子間自為知已
他人莫能與也幸甚幸甚漳¶州功徳碑絶不類時様文
字亦一奇也中秋食¶冷芋腹中作痛連日痛已當為作
絶句詩寄漳¶州託林蒙庵刻于功徳碑隂以彰太守之
美可¶否俟報¶
　　又
<pb:KR4e0108_WYG_002-58b>
近承寄示手稿讀之比舊稍勝莫有悟入處否<md:KR4e0108_SBCK_002-62b>¶秉常亦
毎有新得大抵辭氣終欠自然廷實乘¶快時有觕硬處
不類此情性所發正在平日致¶養到醇細處則發得又
别章告廷實侍者稿通¶五紙看畢煩寄秉常以代一簡¶
　　又¶
秉常近會否何久不聞耗也前承録示贈安指¶揮詩序
讀之令人快意亦一時傑作也章閒居¶和陶淵明古詩
十餘篇一二篇中頗自以為近¶之欲録去一笑未能也
<pb:KR4e0108_WYG_002-59a>
廷實近作詩否不必作<md:KR4e0108_SBCK_002-63a>¶不必不作道固爾也近看祭鱷
魚文作絶句云¶刺史文章天下無海中靈物識之乎可
憐甫李¶生人世不及潮州老鱷魚録去一笑¶
　　又¶
袁侍御無病暴卒於龍川其跡可駭不審當道¶何以處
之張兼素一病遂不起昨見李僉憲云¶此訃得之朱茂
恭侍御當是的耗也天道於善¶人如此如國家何平
生交舊凋謝殆盡聞此殆¶不能為情也哭而為之緦踰
<pb:KR4e0108_WYG_002-59b>
月乃已聊以申吾<md:KR4e0108_SBCK_002-63b>¶心而已兩山先生近眠食何似服藥
見効否古¶今庸醫誤處方殺人如麻此不可不慎也非
久¶遣犬子往奠徳純先生不知柩行在何時便示¶一字
近稿奉寄廷實見意承惠書已悉近况行¶人告急不及
奉惟心照¶
　　又¶
右稿寄束所収閲病久轉覺淹淹無以自解倘¶還一字
以自廣是所朢也卜者多云此病至立¶冬節脱體立冬
<pb:KR4e0108_WYG_002-60a>
在今九月二十四日去此不逺<md:KR4e0108_SBCK_002-64a>¶今病如此恐未為的斷
如何如何只得順受而¶已此外更無他可仰廷實將安
為我謀哉淹病¶之餘聊此草草¶
　　又¶
承欲學詩自古未有足於道而不足於言者也¶學人言
語終是舊套子長病小愈曾親見之否¶耶子長服黄栢
不死必且以黄栢為有功諸君¶為子長憂黄栢也白沙
村裏老人呈縣發去渡¶船一夫造言百喙交扇亦有數
<pb:KR4e0108_WYG_002-60b>
乎哉數旬來左<md:KR4e0108_SBCK_002-64b>¶手足不仁毎於中庭起坐卜者謂必至
大雪前¶後疾乃可平是亦數也寳安道白日殺人可畏¶
北方信息近復何如民澤還增江非久龔志明¶亦還潮
地方多虞朋友各散萬一不免避冦之¶行奈何病卧山
樓如在井底凡有聞但頻示數¶字切望切望九月十三
日章簡復廷實足下送¶丁一桂詩不可不作就付來登
巻石齋書¶
　　又
<pb:KR4e0108_WYG_002-61a>
承喻出處與逃患兩事此重則彼輕足下之論<md:KR4e0108_SBCK_002-65a>¶偉矣但
須觀今日事體所闗輕重大小酌以淺¶深之宜隨時屈
信與道消息若居東微服皆順¶應自然無有凝滯孔子
曰知幾其神乎今以衆¶人有滯之心欲窺聖人至神之
用恐其不似也¶更俟他日面論以决之見示與時矩詩
痛至然¶知其不能回矣惜哉先夫人挽詩不詳善行只¶
如此亦何益於死者聊以紓足下哀思耳奉去¶茅筆書
通六紙凡書視筆楮工拙是固不能工也¶勿訝<md:KR4e0108_SBCK_002-65b>¶
<pb:KR4e0108_WYG_002-61b>
　　又¶
廷實守道無求於人攜十數口在路日飯米一¶斗何以
給之使内不遺於親外不欺於君進退¶取舎槩於義此
古人難之非直今日也自廷實¶别去每念廷實至此世
之論人物者觀其外而¶遺其内以是為非以非為是者
多矣在人自審¶處何如古人不必盡賢於今今人不必
不如古¶但當日勉其難勿輕自恕此則區區所望於廷¶
實者不敢不盡也李子長在館中已半月梁貢<md:KR4e0108_SBCK_002-66a>¶士告行
<pb:KR4e0108_WYG_002-62a>
草草奉此不能悉不能悉别詩奉懐廷¶實世卿録與世
卿紙此不再書¶
　　又¶
傳曰道在邇而求之逺事在易而求諸難又曰¶行之而
不著焉習矣而不察焉終身由之而不¶知其道者衆矣
聖賢教人多少直截分曉而人¶自不察索之渺茫求諸
髙逺不得其門而入悲¶乎次韻廷實見寄二首其言因
廷實而發非專¶為廷實也<md:KR4e0108_SBCK_002-66b>¶
<pb:KR4e0108_WYG_002-62b>
　　又¶
承録寄近稿讀之作者如是豈易得然便謂之¶然竊恐
未然不審廷實自視以為何如也言詞¶不能盡人詞氣
足以見人有諸内形諸外誠者¶觀之思過半矣故老朽
嘗謂文字之學非也學¶豈在詩耶廷實資甚明敏當以
古之立言者自¶期彼汲汲於人之贊毁無病而呻吟若
是者亦¶何與論斯理也病中不多及¶
　　遺言湛民澤
<pb:KR4e0108_WYG_002-63a>
孟子見人便道性善言必稱堯舜此以堯舜望人也横
渠見人便告以聖人之事此以聖人望人也吾意亦若
是耳竊附孟子横渠之後彼何人哉予何人哉有為者
亦若是文王我師也周公豈欺我哉區區之意在覽者
深思而自得之既以寄民澤亦以告有志於門下者咸
得自勵而日勉焉非但為美言以悦人也
與平湖語連日不如與賓州一尺簡易曰初筮告再三
瀆瀆則不告此教者之事夫豈有所隱哉承示教近作
<pb:KR4e0108_WYG_002-63b>
頗見意思然不欲多作恐其滯也人與天地同體四時
以行百物以生若滯在一處安能為造化之主耶古之
善學者常令此心在無物處便運用得轉耳學者以自
然為宗不可不著意理會俟面盡之
民澤足下李世卿書來問守臺者老朽以民澤告之冷
焰并騰殆出楚雲之山蓋以勉世卿使求諸言語之外
如世卿可惜平生只以歐蘇輩人自期安能逺到賢郎
在病可徐徐而來眼中未有能奪公楚雲手段也五月
<pb:KR4e0108_WYG_002-64a>
十二日石翁書此學以自然為宗者也承諭近日來頗
有凑泊處譬之適千里者起脚不差將來必有至處自
然之樂乃真樂也宇宙間復有何事故曰雖之蠻貊之
邦行矣今世學者各標榜門牆不求自得誦説雖多影
響而已無可告語者暮景侵尋不意復見同志之人託
區區於無窮者已不落莫矣幸甚幸甚楚雲雖日望囘
萬一髙堂意有未安亦未可率爾行也珍重草白民澤
進士
<pb:KR4e0108_WYG_002-64b>
章久處危地以老母在堂不自由耳近遣人往衡山問
彼田里風俗㝷胡致堂住處古人託居必有所見儻今
日之圖可遂老脚一登祝融峯不復下矣是將託以畢
吾生非事遊觀也三年之喪在人之情豈由外哉今之
人大抵無識見便卑闒得甚愛人道好怕人道惡做出
世事不得正坐此耳吾輩心事質諸鬼神焉往而不泰
然也耶病中不欲多言幸以意推而盡之未可草草也
五月五日石翁書復民澤侍者
<pb:KR4e0108_WYG_002-65a>
民澤足下去冬十月一日發來書甚好日用間隨處體
認天理著此一鞭何患不到古人佳處也章自去秋感
疾迄今尚未平昔者髙堂未傾病輒叩天願少假之年
今廬岡之木且拱吾何求哉其未忘者衡山一念而已
皇皇靈芝一年三秀予獨何為有志不就其可念也夫
其亦可歎也夫廷實近多長進但憂其甚鋭耳子長病
且愈曰髙音耗亦無黄巾納婦館中惟一之與服周教
諸孫海北汪提舉向慕亦切作懐沙亭於海上此外有
<pb:KR4e0108_WYG_002-65b>
修古書院冷香橋之作所費不少恨無以成就之耳民
澤在鄉安否禍福原於人情不可不仔細察也謾及之
不一一戊午季春三月初二日石翁在碧玉樓力疾書
　
　
　
　
　陳白沙集巻二<md:KR4e0108_SBCK_002-67a>¶<md:KR4e0108_SBCK_003-1a>¶
<pb:KR4e0108_WYG_003-1a>
欽定四庫全書
　陳白沙集巻三¶　　　　　明　陳獻章　撰
